ParlaMint-CZ_2016-04-13-ps2013-044-02-015-018.u1	18. Vládní návrh zákona, kterým se mění zákon č. 25/2008 Sb., o integrovaném registru znečišťování životního prostředí a integrovaném systému plnění ohlašovacích povinností v oblasti životního prostředí a o změně některých zákonů, ve znění pozdějších předpisů /sněmovní tisk 574/ - druhé čtení Z pověření vlády předložený návrh zákona uvede ministr životního prostředí Richard Brabec. Pane ministře... Nemá zájem o slovo. Návrh jsme v prvém čtení přikázali k projednání výboru pro životní prostředí jako výboru garančnímu. Usnesení výboru bylo doručeno jako sněmovní tisk 574/1. Prosím pana zpravodaje garančního výboru, tím je výbor pro životní prostředí, pana poslance Sedláře, aby nás informoval o projednání návrhu ve výboru a případné pozměňovací návrhy odůvodnil. Prosím, máte slovo.
ParlaMint-CZ_2016-04-13-ps2013-044-02-015-018.u2	Vážená paní předsedající, zástupci vlády, dámy, pánové, výbor pro životní prostředí jako garanční výbor zasedl dne 4. února a přijal následující usnesení: Výbor doporučuje Poslanecké sněmovně Parlamentu České republiky, aby návrh schválila ve znění přijatého pozměňovacího návrhu, kde článek 2 zní: Tento zákon nabývá účinnosti prvním dnem kalendářního měsíce následujícího po dni jeho vyhlášení. - Jde tedy o upřesnění časové v rámci platnosti navrhovaného zákona. Dále, pověřuje předsedu výboru, aby předložil tohle usnesení prostřednictvím zpravodaje, což činím, atd. Děkuji.
ParlaMint-CZ_2016-04-13-ps2013-044-02-015-018.u4	Já bych chtěl navrhnout jménem dvou klubů, ODS a KDU-ČSL, abychom jednali procedurálně, meritorně, o návrhu zákona pod bodem 98 a abychom dnešní jednání ukončili až po skončení prvého čtení. Možná to stihneme, možná to bude trvat pár minut navíc. Ten zákon byl podán v roce 2014. Děkuji za podporu a pochopení.
ParlaMint-CZ_2016-04-13-ps2013-044-02-015-018.u5	Já samozřejmě o vašem návrhu dám hlasovat. Svolám kolegy z předsálí. Paní poslankyně, chci se zeptat, s čím chcete vystoupit. [[(K poslankyni Putnové. Ta mimo mikrofon odpovídá, že chce vystoupit s návrhem na projednání dalšího zákona.)]] Ale v tuto chvíli nemáte přednostní právo, je mi líto, já vás nemůžu pustit k mikrofonu. Navíc zazněl procedurální návrh. Všechny vás odhlásím. Poprosím, abyste se znovu přihlásili svými kartami. Zahajuji hlasování o předloženém návrhu. Táži se, kdo je pro, zmáčkněte tlačítko, zvedněte ruku. Proti? Hlasování končím. Je to hlasování s pořadovým číslem 114, do kterého je přihlášeno 113 přítomných, pro 83, proti 18. Konstatuji, že návrh byl přijat. My tedy budeme pokračovat dalším bodem jednání a tím je bod
