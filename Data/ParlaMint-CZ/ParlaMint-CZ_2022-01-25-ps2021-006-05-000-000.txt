ParlaMint-CZ_2022-01-25-ps2021-006-05-000-000.u1	Vážené paní poslankyně, vážení páni poslanci, vážení členové vlády, zahajuji další jednací den 6. schůze Poslanecké sněmovny a všechny vás vítám. Aby byla zaznamenána naše účast, nejprve vás odhlásím a poprosím vás, abyste se přihlásili identifikačními kartami, případně mi oznámili, kdo žádá o vydání náhradní karty. Já vás tedy odhlásím a požádám vás, abyste se opětovně přihlásili. S náhradní kartou dnes bude jednat a hlasovat pan místopředseda Skopeček, je to náhradní karta s číslem 34. Dále sděluji, že o omluvení své neúčasti na jednání požádali tito poslanci: paní Markéta Pekarová Adamová ze zdravotních důvodů, Ivan Adamec z pracovních důvodů... [[(Poslanec Adamec je přítomen.)]] Dobře, pane poslanče, vaši omluvu ruším. Dále paní poslankyně Věra Adámková ze zdravotních důvodů, Vladimír Balaš ze zdravotních důvodů, Pavel Bělobrádek ze zdravotních důvodů, Ondřej Benešík ze zdravotních důvodů, Jan Berki - zdravotní důvody, Stanislav Blaha - zdravotní důvody, Jan Bureš - zdravotní důvody, Jaroslav Bžoch z důvodu zahraniční cesty, Oldřich Černý - zdravotní důvody, Jaroslav Dvořák - zdravotní důvody, Jaroslav Faltýnek bez udání důvodu, Jan Farský bez udání důvodu, Milan Feranec ze zdravotních důvodů, Ivan Jáč ze zdravotních důvodů, Věra Kovářová ze zdravotních důvodů, Václav Král ze zdravotních důvodů, Jana Krutáková z pracovních důvodů, Petr Letocha ze zdravotních důvodů, Petr Liška - pracovní důvody, Karla Maříková - zdravotní důvody, Nina Nováková - zdravotní důvody, Jaroslava Jermanová Pokorná - zdravotní důvody, Jiří Strýček - zdravotní důvody, David Štolpa - zdravotní důvody, Lukáš Vlček - zdravotní důvody, Radek Vondráček - pracovní důvody, Milan Wenzl - zdravotní důvody. Dále z členů vlády se omlouvají: pan ministr Mikuláš Bek z důvodu zahraniční cesty, Jan Lipavský z pracovních důvodů, Zdeněk Nekula z pracovních důvodů, Vít Rakušan z důvodu zahraniční cesty a pan ministr Jozef Síkela z důvodu zahraniční cesty. Vážené paní poslankyně, vážení páni poslanci, než přistoupíme k návrhu z grémia, mám pro vás organizační sdělení týkající se jednání Poslanecké sněmovny v tomto týdnu. Poslanecká sněmovna bude jednat úterý až pátek s tím, že ve středu 26. ledna bude přerušeno jednání ve 14 hodin, a to do čtvrtka 27. ledna do 9 hodin ráno. Jednání ve čtvrtek bude pokračovat i po 18. hodině, po ústních interpelacích, do 21. hodiny. Vážené paní poslankyně a páni poslanci, dne 20. ledna předsedkyně Poslanecké sněmovny svým rozhodnutím číslo 12 na základě návrhu vlády prodloužila stav legislativní nouze. Vláda v souvislosti s vyhlášením stavu legislativní nouze požádala, aby následující sněmovní tisky, které schválila a předložila do Poslanecké sněmovny, byly projednány ve zkráceném jednání podle § 99 odst. 2 zákona o jednacím řádu Poslanecké sněmovny. Jedná se o vládní návrh zákona, kterým se mění zákon č. 94/2021 Sb., o mimořádných opatřeních při epidemii onemocnění covid-19 a o změně některých souvisejících zákonů, ve znění nálezu Ústavního soudu vyhlášeného pod č. 4/2022 Sb., zákon č. 258/2000 Sb., o ochraně veřejného zdraví a o změně některých souvisejících zákonů, ve znění pozdějších předpisů, a zákon č. 520/2021 Sb., o dalších úpravách poskytování ošetřovného v souvislosti s mimořádnými opatřeními při epidemii onemocnění covid-19, je to sněmovní tisk 127, a dále vládní návrh zákona o mimořádném ředitelském volnu a mimořádném vzdělávání distančním způsobem pro období pandemie onemocnění covid-19 a o změně zákona č. 520/2021 Sb., o dalších úpravách poskytování ošetřovného v souvislosti s mimořádnými opatřeními při epidemii onemocnění covid-19, je to sněmovní tisk 128. Svým rozhodnutím předsedkyně Poslanecké sněmovny číslo 13 rozhodla o projednání těchto vládních návrhů ve zkráceném jednání a přikázala je: sněmovní tisk 127 výboru pro zdravotnictví a sněmovní tisk 128 výboru pro vědu, vzdělání, kulturu, mládež a tělovýchovu a stanovila jim nepřekročitelnou lhůtu pro předložení usnesení do dnešního dne do 13 hodin. A nyní bych vás chtěl informovat o návrzích, na kterých se shodlo dnešní grémium. Navrhujeme zařadit do pořadu 6. schůze nový bod, a to návrh zákona, který byl předložen v souvislosti s vyhlášením stavu legislativní nouze. Je to sněmovní tisk 128, já zkrátím ten název, o mimořádném ředitelském volnu a mimořádném vzdělávání distančním způsobem pro období epidemie onemocnění covid-19 - ve zkráceném jednání. Tento sněmovní tisk grémium navrhlo zařadit pevně dnes, na úterý 25. ledna, jako první bod jednání a poté bychom pokračovali dalšími body schváleného pořadu schůze, to znamená body z bloku Zákony prvních čtení. Dnes na 18. hodinu bychom pevně zařadili volební body 60 a 61, což jsou: bod 60 je návrh na změny ve složení orgánů Poslanecké sněmovny a bod 61 návrh na volbu místopředsedy Poslanecké sněmovny. Ve čtvrtek 27. ledna bychom zahájili jednání v 9 hodin s tím, že do zahájení 6. schůze Poslanecké sněmovny nebyl podán žádný nesouhlas s odpověďmi na písemné interpelace, a z tohoto důvodu byl tento bod vyřazen již první týden schůze. A dále na 11. hodinu bychom pevně zařadili bod 57, sněmovní tisk 91, a bod 58, sněmovní tisk 92, jsou to body z bloku Smlouvy, a v 18 hodin bychom pokračovali projednáváním dalších bodů schváleného pořadu. [[(14.10 hodin)]] V tento moment je to z mé strany k programu Poslanecké sněmovny vše. Nyní se táži, kdo se hlásíte s návrhy na úpravu pořadu schůze? Vidím pana předsedu Marka Výborného. Prosím, máte slovo.
ParlaMint-CZ_2022-01-25-ps2021-006-05-000-000.u2	Vážený pane místopředsedo, vážený pane premiére, vládo, milé kolegyně, milí kolegové, dovolte mi přednést několik návrhů změn programu, tak jak byly dnes projednány, ale nikoliv schváleny na jednání grémia u vedení Poslanecké sněmovny. Postupně si dovoluji nejprve požádat o zařazení napevno dnes jako druhý bod po projednání vládního návrhu zákona o mimořádném ředitelském volnu projednání druhého návrhu zákona, který byl předložen Poslanecké sněmovně vládou ve stavu legislativní nouze, a to vládní návrh zákona, kterým se mění zákon č. 94/2021 Sb., o mimořádných opatřeních při epidemii onemocnění covid-19 a o změně některých souvisejících zákonů, ve znění nálezu Ústavního soudu vyhlášeného pod č. 4/2022 Sb., zákon č. 258/2000 Sb., o ochraně veřejného zdraví a o změně některých souvisejících zákonů, ve znění pozdějších předpisů, a zákon č. 520/2021 Sb., o dalších úpravách poskytování ošetřovného v souvislosti s mimořádnými opatřeními při epidemii onemocnění covid-19, sněmovní tisk 127, takzvaný pandemický zákon. Ještě jednou tedy opakuji: dnes jako druhý bod jednání Poslanecké sněmovny. Dále si dovoluji navrhnout na zítřek, tedy na středu 26. ledna, zařadit od 9 hodin napevno tyto body k projednání: Jako první bod navrhuji zařadit sněmovní tisk číslo 61, Vládní návrh zákona o panevropském osobním penzijním produktu a o změně souvisejících zákonů, zákon o panevropském osobním penzijním produktu, a to ve druhém čtení. Současně navrhuji po projednání ve druhém čtení zákon projednat zítra, a to ihned po druhém čtení. Pokud nebude předložen žádný pozměňovací návrh a jednací řád to umožní, tak tento zákon projednat i ve třetím čtení. Jako druhý bod po tomto sněmovním tisku 61 navrhuji zítra zařadit k projednání bod číslo 37, sněmovní tisk číslo 43, Vládní návrh zákona, kterým se mění zákon č. 78/2004 Sb., o nakládání s geneticky modifikovanými organismy a genetickými produkty, ve znění pozdějších předpisů. Dále jako třetí bod je bod číslo 42, sněmovní tisk číslo 55, Vládní návrh zákona o omezení dopadu vybraných plastových výrobků na životní prostředí. Jako čtvrtý bod zítřejšího dopoledního jednání bod číslo 43, sněmovní tisk číslo 56, Vládní návrh zákona, kterým se mění některé zákony v souvislosti s přijetím zákona o omezení dopadu vybraných plastových výrobků na životní prostředí. Jako pátý bod zítřejšího programu si potom dovoluji navrhnout zařadit bod číslo 49, sněmovní tisk 72, Vládní návrh zákona, kterým se mění zákon č. 166/99 Sb., o veterinární péči, a tak dále, veterinární zákon, ve znění pozdějších předpisů. Jako bod následující, tedy bod v pořadí šestý, si dovoluji navrhnout bod číslo 44, sněmovní tisk 57, Vládní návrh zákona, kterým se mění zákon č. 242/2000 Sb., o ekologickém zemědělství a o změně zákona č. 368/92 Sb., o správních poplatcích, ve znění pozdějších předpisů. Jako sedmý pevně zařazený bod na jednání zítra dopoledne navrhuji bod číslo 50, sněmovní tisk číslo 73, Vládní návrh zákona, kterým se mění zákon č. 378/2007 Sb., o léčivech a o změnách některých souvisejících zákonů, zákon o léčivech. Jsou to zákony, které jsou vesměs transpozičními normami. Byly předloženy ještě minulou vládou a vláda doporučuje tyto zákony projednat takto pevně a přednostně, protože zde často už transpoziční lhůta uplynula. Dále mi dovolte požádat na základě dohody předsedů poslaneckých klubů ODS, KDU-ČSL, STAN, TOP 09 a Piráti o zařazení na čtvrtek v 11 hodin, opět napevno, tyto tři po sobě následující body: Nejprve projednání sněmovního tisku pod číslem 98-E, který vláda předložila podle § 109 j) 15. prosince 2021. Jedná se o vládní návrh, kterým se předkládá Poslanecké sněmovně Parlamentu České republiky k vyslovení předchozího souhlasu návrh nařízení rady, kterým se mění nařízení rady č. 168/2007 Sb., o zřízení Agentury Evropské unie pro základní práva.
ParlaMint-CZ_2022-01-25-ps2021-006-05-000-000.u18	Děkuji za slovo, pane místopředsedo. Dovolte mi pár slov k vystoupení pana předsedy klubu TOP 09 pana Jakoba. Já mám na svém twitterovém účtu napsaný tři sta let starý citát, který rezonuje s mojí duší: "Nesouhlasím s tím, co říkáte, ale až do smrti budu hájit vaše právo to říkat." A já si myslím, že to, co se teď děje před branami Poslanecké sněmovny nedaleko odsud, i z pozice členky bývalé vlády, která zažila demonstraci před domem v Brně, kde bydlí moje rodina, v době, kdy já jsem byla v Praze a celá řada mých dalších vládních kolegů, kdy jsme zažívali různé ústrky a různé šikanózní chování za hranicí normálnosti, kdy si brali za rukojmí naše rodinné příslušníky, kteří si na rozdíl od nás nevybrali tuto politickou cestu, tuto cestu, kdy jsme my politici tak trochu veřejnou věcí. A já si myslím, že tohle je přesně ten okamžik, kdy by se měly smazat hranice mezi námi, měly by se smazat hranice mezi vládnoucí koalicí a opozicí a měli bychom si uvědomit, že toto musíme všichni jedním hlasem odsoudit, protože se to týká každého z nás, bez ohledu na to, ve kterých lavicích zrovna v daném období Poslanecké sněmovny sedíme. A říkám to u vědomí toho, že jsem byla ve vládě, byla jsem členkou vlády, odsuzuji takové vystupování. A pokud by mělo směřovat vůči členům současné vlády, tak ho budu odsuzovat o to hlasitěji. Děkuji vám.
ParlaMint-CZ_2022-01-25-ps2021-006-05-000-000.u19	Já vám také děkuji, paní předsedkyně, a v tento moment nevidím žádné další přihlášky k pořadu schůze a z toho důvodu dám hlasovat. Nejprve přivolám kolegyně a kolegy z předsálí, aby se dostavili na hlasování. Přečtu omluvu. Omluva z jednání schůze Poslanecké sněmovny ve dnech 25. 1. 2022 až 28. 1. roku 2022: z důvodu nemoci se omlouvá pan poslanec Igor Hendrych. Ještě eviduji žádost o vaše odhlášení, já vás tedy všechny odhlásím a požádám vás o opětovné přihlášení vašimi hlasovacími kartami. Myslím, že už jsme všichni v sále. Nejprve dám hlasovat o návrzích, které jsem přečetl a na kterých byla shoda na grémiu. Zahajuji hlasování a ptám se, kdo je pro návrh z grémia? Ať zmáčkne tlačítko a zvedne ruku. Kdo je proti návrhu? Je to hlasování s pořadovým číslem 53, přihlášeno je 161 poslankyň a poslanců, pro návrh 161, proti nikdo. S tímto návrhem byl vysloven souhlas. Nyní tedy budu číst návrhy tak, jak byly přečteny. Nejprve pan předseda Výborný, který chtěl jako druhý bod zařadit sněmovní tisk 127, ale o tom nelze hlasovat, protože hnutí SPD dalo 20 podpisů a tento návrh vetovalo. Další návrhy jsou, aby ve středu v 9 hodin ráno byl zařazen bod 61, nejprve druhé čtení a potom třetí čtení. Vzhledem k tomu, že tento bod není na programu, nejprve dám hlasovat o jeho zařazení na program. Zahajuji hlasování. Kdo je pro zařazení tohoto bodu? Ať zmáčkne tlačítko a zvedne ruku. Kdo je proti tomuto návrhu? Je to hlasování s pořadovým číslem 54, přihlášeno je 162 poslankyň a poslanců, pro návrh 145, proti 17. Konstatuji, že sněmovní tisk číslo 61 byl zařazen na program schůze. Nyní dám hlasovat, a chci se zeptat, zda mohu dát hlasovat současně o tom, že to bude zítra zařazeno jako první bod jednání - druhé čtení a následně jako druhý bod jednání - třetí čtení. Vznáší někdo námitku proti tomuto postupu? Neregistruji. V tom případě zahajuji hlasování a táži se, kdo je pro tento bod, tento návrh? Ať zmáčkne tlačítko a zvedne ruku. Kdo je proti tomuto návrhu? Je to hlasování s pořadovým číslem 55, přihlášeno je 163 poslankyň a poslanců, pro návrh 146, proti 17. Jako další bod ve středu je návrh na zařazení bodu číslo 37, sněmovní tisk 43. Jen se chci zeptat do pléna, zda mám zde číst, o jaké body se jedná, nebo stačí ten návrh tak, jak zazněl v rozpravě? Neeviduji rozpor. To znamená, jako další bod pevné zařazení bod číslo 37, sněmovní tisk 43. Zahajuji hlasování a ptám se, kdo je pro návrh? Kdo je proti tomuto návrhu? Je to hlasování s pořadovým číslem 56, přihlášeno je 163 poslankyň a poslanců, pro návrh 146, proti nikdo. S tímto návrhem byl vysloven souhlas. Dalším pevně zařazeným bodem bude bod 42, sněmovní tisk 55. Zahajuji hlasování a ptám se, kdo je pro návrh? Ať zmáčkne tlačítko a zvedne ruku. Kdo je proti tomuto návrhu? Je to hlasování s pořadovým číslem 57, přihlášeno je 163 poslankyň a poslanců, pro návrh 146. Jako další by byl pevně zařazen bod 43, sněmovní tisk 56. Zahajuji hlasování a ptám se, kdo je pro návrh? Kdo je proti tomuto návrhu? Je to hlasování s pořadovým číslem 58, přihlášeno je 163 poslankyň a poslanců, pro návrh 145, proti nikdo. S návrhem byl vysloven souhlas. Jako další pevně zařazený bod by byl bod 49, sněmovní tisk 72. Zahajuji hlasování a ptám se, kdo je pro návrh? Kdo je proti návrhu? Je to hlasování s pořadovým číslem 59, přihlášeno je 163 poslankyň a poslanců, pro návrh 146. S návrhem byl vysloven souhlas. Dalším pevně zařazeným bodem by byl bod 44, sněmovní tisk 57. Zahajuji hlasování a ptám se, kdo je pro návrh? Ať stiskne tlačítko a zvedne ruku. Kdo je proti tomuto návrhu? Je to hlasování s pořadovým číslem 60, přihlášeno je 163 poslankyň a poslanců, pro návrh 146, proti nikdo. S návrhem byl vysloven souhlas. Další bod je bod číslo 50, sněmovní tisk 73. Zahajuji hlasování a ptám se, kdo je pro jeho pevné zařazení? Ať stiskne tlačítko a zvedne ruku. Kdo je proti tomuto návrhu? Je to hlasování s pořadovým číslem 61, přihlášeno je 163 poslankyň a poslanců, pro návrh 145, proti nikdo. I tento návrh byl přijat. [[(14.50 hodin)]] Dále zde máme návrh na program čtvrtečního jednání, abychom ve čtvrtek v 11 hodin napevno zařadili sněmovní tisk 98/E. [[(Šum v sále.)]] Nejprve ho musíme zařadit na program. Ano, děkuji. Takže se nejprve táži, kdo je pro zařazení? Zahajuji hlasování a ptám se, kdo je pro zařazení tohoto bodu na program? Kdo je proti tomuto návrhu? Hlasování s pořadovým číslem 62, přihlášeno je 163 poslankyň a poslanců, pro návrh 146, proti 17. Tento bod jsme zařadili do této schůze. A nyní tedy návrh, abychom tento bod projednávali ve čtvrtek v 11 hodin. Zahajuji hlasování a ptám se, kdo je pro pevné zařazení tohoto bodu? Ať zmáčkne tlačítko a zvedne ruku. Kdo je proti? Je to hlasování s pořadovým číslem 63, přihlášeno je 163 poslankyň a poslanců, pro návrh 146, proti 17. Tento bod jsme pevně zařadili na čtvrtek na 11. hodinu. Podle mých poznámek jsme hlasovali o všech předložených návrzích. [[(Z pléna: Ještě dva.)]] Každopádně já jsem to říkal už v průběhu rozpravy, kdy pan předseda Výborný chtěl zařadit dva body, ale ty již byly zařazeny z grémia, o nich jsme již hlasovali. To znamená, že nikdo nemá námitky, o všech bodech jsme hlasovali a přistoupíme ke schválenému programu této schůze. Před projednáním vládního návrhu zákona o mimořádném ředitelském volnu a mimořádném vzdělávání distančním způsobem pro období epidemie onemocnění COVID-19 a o změně zákona č. 520/2021 Sb., o dalších úpravách poskytování ošetřovného v souvislosti s mimořádnými opatřeními při epidemii onemocnění COVID-19, je to sněmovní tisk 128, zkrácené jednání, bychom zde měli posoudit, zda jsou podle § 99 odst. 5 podmínky pro projednání zmíněného návrhu zákona ve zkráceném jednání. Otevírám rozpravu a táži se, zda se někdo hlásí? Vzhledem k tomu, že žádnou přihlášku nevidím, rozpravu končím a přistoupíme k hlasování. Přednesu návrh usnesení: "Poslanecká sněmovna konstatuje, že nadále existují podmínky pro projednání vládního návrhu zákona o mimořádném ředitelském volnu a mimořádném vzdělávání distančním způsobem pro období epidemie onemocnění COVID-19 a o změně zákona č. 520/2021 Sb., o dalších úpravách poskytování ošetřovného v souvislosti s mimořádnými opatřeními při epidemii onemocnění COVID-19, sněmovní tisk 128, ve zkráceném jednání." Zahajuji hlasování a ptám se, kdo je pro návrh? Ať zmáčkne tlačítko a zvedne ruku. Kdo je proti tomuto návrhu? Je to hlasování s pořadovým číslem 64, přihlášeno je 163 poslankyň a poslanců, pro návrh 163, proti nikdo. Návrh byl schválen. Nyní tedy otevírám bod
