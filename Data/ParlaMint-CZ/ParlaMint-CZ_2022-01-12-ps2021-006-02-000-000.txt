ParlaMint-CZ_2022-01-12-ps2021-006-02-000-000.u1	Vážené paní poslankyně, vážení páni poslanci, vážení členové vlády, zahajuji druhý jednací den 6. schůze Poslanecké sněmovny a všechny vás vítám. Aby byla zaznamenána naše účast, tak vás nejprve všechny odhlásím a poprosím, abyste se přihlásili svými identifikačními kartami, případně mi oznámili, kdo žádá o vydání náhradní karty. Sděluji, že o omluvení své neúčasti na jednání požádali tito poslanci: Feranec Milan ze zdravotních důvodů, Kott Josef ze zdravotních důvodů, Mašek Jiří ze zdravotních důvodů, Naiclerová Hana ze zdravotních důvodů, Rais Karel do 10.30 hodin taktéž ze zdravotních důvodů, Staněk Pavel ze zdravotních důvodů a Wenzl Milan ze zdravotních důvodů. Dámy a pánové, já vás požádám o klid, jednání bylo zahájeno, pokud máte něco neodkladného, tak abyste si to šli sdělit do předsálí, a tady už jsme se mohli věnovat bodu, který si určitě zaslouží klidnější atmosféru. Dnešní jednání totiž zahájíme projednáváním bodu 68, Žádost vlády České republiky o vyslovení důvěry. K programu dnešní schůze nemám nikoho přihlášeného, předpokládám tedy, že se nikdo k pořadu nehlásí. A přistoupíme k bodu
