<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2020-01-13-S1-commons" xml:lang="el" ana="#parla.sitting #covid">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση ΟΗ' [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 78 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΗ, σύνοδος Α', συνεδρίαση ΟΗ', 2020-01-13</title>
                <title type="sub" xml:lang="en">Minutes of the assembly of the greek parliament, Term 18, session 1, sitting 78, 2020-01-13</title>
                <meeting n="ΙΗ" corresp="#PoGR" ana="#parla.uni #parla.term #PoGR.ΙΗ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="43">43 ομιλίες</measure>
                <measure xml:lang="en" unit="speeches" quantity="43">43 speeches</measure>
                <measure xml:lang="el" unit="words" quantity="9504">9504 λέξεις</measure>
                <measure xml:lang="en" unit="words" quantity="9504">9504 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-07-02">2022-07-02</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2020-01-13</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2020-01-13</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2020-01-13"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="43"/>
                    <tagUsage gi="seg" occurs="234"/>
                    <tagUsage gi="desc" occurs="2"/>
                    <tagUsage gi="vocal" occurs="2"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2020-01-13" ana="#parla.sitting">2020-01-13</date>
                </setting>
            </settingDesc>
        </profileDesc>
    </teiHeader>
    <text ana="#covid">
        <body>
            <div type="debateSection">
                <u xml:id="ParlaMint-GR_2020-01-13-S1-commons.u1" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg1">Κυρίες και κύριοι συνάδελφοι, αρχίζει η συνεδρίαση.</seg>
                    <seg xml:id="ParlaMint-GR_2020-01-13-S1-commons.seg2">Εισερχόμαστε στη συζήτηση των ΕΠΙΚΑΙΡΩΝ ΕΡΩΤΗΣΕΩΝ</seg>
                    <seg xml:id="ParlaMint-GR_2020-01-13-S1-commons.seg3">Με έγγραφό του ο Γενικός Γραμματέας Νομικών και Κοινοβουλευτικών Θεμάτων ενημερώνει το Σώμα για τα ακόλουθα:</seg>
                    <seg xml:id="ParlaMint-GR_2020-01-13-S1-commons.seg4">«Με την παρούσα ενημερώνουμε, σχετικά με τη συζήτηση των επίκαιρων ερωτήσεων στο πλαίσιο του κοινοβουλευτικού ελέγχου τη Δευτέρα 13 Ιανουαρίου 2020, ότι οι επίκαιρες ερωτήσεις που θα συζητηθούν είναι οι εξής:</seg>
                    <seg xml:id="ParlaMint-GR_2020-01-13-S1-commons.seg5">Η με αριθμό 352/7-1-2020 επίκαιρη ερώτηση, η οποία θα απαντηθεί από τον Υφυπουργό Εξωτερικών κ. Κωνσταντίνο Βλάση.</seg>
                    <seg xml:id="ParlaMint-GR_2020-01-13-S1-commons.seg6">Η με αριθμό 341/7-1-2020 επίκαιρη ερώτηση, που θα απαντηθεί από τον Υφυπουργό Παιδείας και Θρησκευμάτων κ. Βασίλειο Διγαλάκη.</seg>
                    <seg xml:id="ParlaMint-GR_2020-01-13-S1-commons.seg7">Οι με αριθμό 343/7-1-2020 και 344/7-1-2020 επίκαιρες ερωτήσεις που θα απαντηθούν από τον Υφυπουργό Πολιτισμού και Αθλητισμού κ. Ελευθέριο Αυγενάκη».</seg>
                    <seg xml:id="ParlaMint-GR_2020-01-13-S1-commons.seg8">Αρχίζουμε, λοιπόν, με τη δεύτερη με αριθμό 341/7-1-2020 επίκαιρη ερώτηση πρώτου κύκλου του Βουλευτή Αιτωλοακαρνανίας του Κινήματος Αλλαγής κ. Δημητρίου Κωνσταντόπουλου προς την Υπουργό Παιδείας και Θρησκευμάτων, με θέμα: «Λύσεις για τη λειτουργία του Τμήματος Διαχείρισης Πολιτισμικού Περιβάλλοντος και Νέων Τεχνολογιών του Πανεπιστημίου Πατρών με έδρα το Αγρίνιο».</seg>
                    <seg xml:id="ParlaMint-GR_2020-01-13-S1-commons.seg9">Η ερώτηση θα απαντηθεί από τον κ. Βασίλειο Διγαλάκη, Υφυπουργό Παιδείας και Θρησκευμάτων.</seg>
                    <seg xml:id="ParlaMint-GR_2020-01-13-S1-commons.seg10">Κύριε Κωνσταντόπουλε, έχετε τον λόγο για δύο λεπτά για να αναπτύξετε την ερώτησή σας.</seg>
                </u>
                <u xml:id="ParlaMint-GR_2020-01-13-S1-commons.u2" ana="#regular" who="#ΚΩΝΣΤΑΝΤΟΠΟΥΛΟΣ_ΧΡΗΣΤΟΥ_ΔΗΜΗΤΡΙΟΣ">
                    <seg xml:id="ParlaMint-GR_2020-01-13-S1-commons.seg11">Κύριε Υπουργέ, η πανεπιστημιακή κοινότητα, οι τοπικοί φορείς και η κοινωνία της Αιτωλοακαρνανίας θα έλεγα ότι είναι σε αναβρασμό. Με τις αλλαγές που νομοθέτησε ο κ. Γαβρόγλου υποβαθμίστηκε η τριτοβάθμια εκπαίδευση στην Αιτωλοακαρνανία και συγκεκριμένα το τμήμα της Ναυπάκτου έκλεισε, το Μεσολόγγι είναι σε μαρασμό και το Αγρίνιο σήμερα υπολειτουργεί. Και σήμερα εσείς, με τις δικές σας ρυθμίσεις, επικυρώνετε αυτή την αδικία.</seg>
                    <seg xml:id="ParlaMint-GR_2020-01-13-S1-commons.seg12">Με τον ν.4610/2019 το Υπουργείο Παιδείας κατήργησε το Τμήμα Διαχείρισης Πολιτισμικού Περιβάλλοντος και Νέων Τεχνολογιών του Αγρινίου και ίδρυσε με επίπλαστη - θα έλεγα - πλειοψηφία και πιέσεις το Ιστορικό - Αρχαιολογικό στην Πάτρα με λειτουργία στο Αγρίνιο.</seg>
                    <seg xml:id="ParlaMint-GR_2020-01-13-S1-commons.seg13">Όλα αυτά, κύριε Υπουργέ, εν μία νυκτί, με προχειρότητα, χωρίς μελέτη σκοπιμότητας, χωρίς έκφραση γνώμης της ΑΔΙΠ, χωρίς διαβούλευση. Απορεί κανείς γιατί όλα αυτά. Μάλλον, για να ικανοποιηθούν πανεπιστημιακά συντεχνιακά συμφέροντα και, συγκεκριμένα, μελών ΔΕΠ.</seg>
                    <seg xml:id="ParlaMint-GR_2020-01-13-S1-commons.seg14">Να τονίσω εδώ ότι το τμήμα καταργήθηκε ενώ παρουσίαζε συνεχή βελτίωση. Είχε άριστες υλικοτεχνικές υποδομές, σύγχρονο πρόγραμμα σπουδών, μεταπτυχιακό πρόγραμμα σπουδών που λειτουργεί και σήμερα και πιστοποίηση από την ΑΔΙΠ με ισχύ έως και το 2023. Επίσης, διέθετε δεκαεπτά μέλη ΔΕΠ, τριακοσίους εν ενεργεία φοιτητές, επτακοσίους αποφοίτους.</seg>
                    <seg xml:id="ParlaMint-GR_2020-01-13-S1-commons.seg15">Έρχομαι στο σήμερα. Σήμερα, κύριε Υπουργέ, επί της ουσίας, λειτουργούν στο Αγρίνιο δύο παράλληλα τμήματα. Δηλαδή, το Ιστορικό - Αρχαιολογικό για τους πρωτοετείς και το Τμήμα Διαχείρισης Πολιτισμικού Περιβάλλοντος και Νέων Τεχνολογιών για τους εν ενεργεία προπτυχιακούς και μεταπτυχιακούς φοιτητές.</seg>
                    <seg xml:id="ParlaMint-GR_2020-01-13-S1-commons.seg16">Ωστόσο, υπάρχει μία κοινή διαπίστωση. Το πρόγραμμα σπουδών του νέου τμήματος δεν ανταποκρίνεται στον τίτλο σπουδών του και αυτό να κρατηθεί. Και τούτο γιατί με προχειρότητα προσπαθεί να ενσωματώσει παλιούς και νέους φοιτητές, καθώς και τα υπάρχοντα μέλη ΔΕΠ. Μάλιστα, πολλοί καθηγητές παραμένουν χωρίς αντικείμενο, με αποτέλεσμα το τμήμα να κινδυνεύει να αποψιλωθεί από μέλη ΔΕΠ.</seg>
                    <seg xml:id="ParlaMint-GR_2020-01-13-S1-commons.seg17">Εδώ, κύριε Υπουργέ, πρέπει να τονιστεί ότι δεν υπάρχει καμμία, μα καμμία, πρόβλεψη για την κατοχύρωση των επαγγελματικών δικαιωμάτων των φοιτητών που υπάγονται διοικητικά στο Ιστορικό - Αρχαιολογικό και θα λάβουν πτυχίο από το παλιό τμήμα, ομοίως και για τους αποφοίτους.</seg>
                    <seg xml:id="ParlaMint-GR_2020-01-13-S1-commons.seg18">Κύριε Υπουργέ, να θυμίσω ότι το συγκεκριμένο αυτό τμήμα βρίσκεται εδώ και δύο μήνες σε κατάληψη και απαιτείται, λοιπόν, λύση εδώ και τώρα.</seg>
                    <seg xml:id="ParlaMint-GR_2020-01-13-S1-commons.seg19">Για όλους εμάς μοναδική και βιώσιμη λύση είναι η επανίδρυση του Τμήματος Διαχείρισης Πολιτισμικού Περιβάλλοντος και Νέων Τεχνολογιών. Άλλωστε, ουδείς έχει αντίρρηση για τη λειτουργία των δύο τμημάτων, τα οποία μπορούν, μάλιστα, να αποτελέσουν σχολή.</seg>
                    <seg xml:id="ParlaMint-GR_2020-01-13-S1-commons.seg20">Επίσης, απαιτείται και πρέπει να συμπεριληφθούν και τα δύο τμήματα στο μηχανογραφικό του 2020. Μην ξεχνάτε ότι υπάρχουν υποδομές που μπορούν πραγματικά να αξιοποιηθούν. Είναι πρόταση που δυναμικά και συλλογικά απαιτεί η τοπική κοινωνία, οι φορείς, η ακαδημαϊκή κοινότητα. Γι' αυτό, θα σας καταθέσω τις αποφάσεις και τα ψηφίσματά τους.</seg>
                    <seg xml:id="ParlaMint-GR_2020-01-13-S1-commons.seg21">Κατόπιν τούτων, κύριε Υπουργέ, ερωτάστε τα εξής:</seg>
                    <seg xml:id="ParlaMint-GR_2020-01-13-S1-commons.seg22">Αποδέχεστε την υποβάθμιση που συντελέστηκε με τον νόμο Γαβρόγλου στην τριτοβάθμια εκπαίδευση στην Αιτωλοακαρνανία; Μάλιστα, θα έλεγα εδώ ότι ως Αντιπολίτευση το είχατε τότε στηλιτεύσει και το είχατε καταγγείλει.</seg>
                    <seg xml:id="ParlaMint-GR_2020-01-13-S1-commons.seg23">Τι προτίθεστε να κάνετε για να αρθούν οι αδικίες και πώς θα επιλύσετε τα προβλήματα που έχουν δημιουργηθεί από την κατάργηση του Τμήματος Διαχείρισης Πολιτισμικού Περιβάλλοντος και Νέων Τεχνολογιών και, φυσικά, τι απαντάτε στο δίκαιο αίτημα όλων για επανίδρυση του εν λόγω τμήματος;</seg>
                    <seg xml:id="ParlaMint-GR_2020-01-13-S1-commons.seg24">Σας ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u3" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg25">Κι εγώ, κύριε συνάδελφε.</seg>
                    <seg xml:id="ParlaMint-GR_2020-01-13-S1-commons.seg26">Κύριε Υπουργέ, έχετε τον λόγο για τρία λεπτά.</seg>
                </u>
                <u xml:id="ParlaMint-GR_2020-01-13-S1-commons.u4" ana="#regular" who="#ΔΙΓΑΛΑΚΗΣ_ΒΑΣΙΛΕΙΟΥ_ΒΑΣΙΛΕΙΟΣ">
                    <seg xml:id="ParlaMint-GR_2020-01-13-S1-commons.seg27">Ευχαριστώ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg28">Κύριε Κωνσταντόπουλε, στην ερώτησή σας κάνατε μία περιγραφή της κατάστασης που έχει δημιουργηθεί στο Τμήμα Διαχείρισης Πολιτισμικού Περιβάλλοντος και Νέων Τεχνολογιών του Πανεπιστημίου Πατρών, η οποία είναι, δυστυχώς, ένα ακόμα παράδειγμα - όπως είπατε και εσείς - από τα πολλά προβλήματα που μας προκάλεσαν οι νόμοι του ΣΥΡΙΖΑ στην τριτοβάθμια εκπαίδευση.</seg>
                    <seg xml:id="ParlaMint-GR_2020-01-13-S1-commons.seg29">Από την αρχή που αναλάβαμε την πολιτική ηγεσία του Υπουργείου Παιδείας έχουμε αναδείξει αυτά τα προβλήματα και τα ζητήματα, όπου με πρόχειρο και βίαιο τρόπο ο προηγούμενος Υπουργός Παιδείας άλλαξε τον ακαδημαϊκό χάρτη της τριτοβάθμιας εκπαίδευσης.</seg>
                    <seg xml:id="ParlaMint-GR_2020-01-13-S1-commons.seg30">Ιδρύθηκαν τμήματα μέσα σε μία νύχτα, ακόμα και με βουλευτικές τροπολογίες, με κριτήρια άλλα και όχι ακαδημαϊκά, αλλά με βάση μικροπολιτικές σκοπιμότητες. Τα γνωρίζετε καλά, ήσασταν παρών στην προηγούμενη Βουλή όταν ψηφίστηκαν όλα αυτά τα νομοσχέδια.</seg>
                    <seg xml:id="ParlaMint-GR_2020-01-13-S1-commons.seg31">Ένα τέτοιο παράδειγμα, λοιπόν, ήταν και ο ν.4610/2019, ο οποίος ψηφίστηκε τέλη Απριλίου, λίγο πριν τις εκλογές, και αφορά και το Πανεπιστήμιο Πατρών. Χωρίς καμμία αιτιολόγηση καταργήθηκε το συγκεκριμένο Τμήμα Διαχείρισης Πολιτισμικού Περιβάλλοντος και Νέων Τεχνολογιών και στη θέση του ιδρύθηκε ένα Τμήμα Ιστορίας και Αρχαιολογίας.</seg>
                    <seg xml:id="ParlaMint-GR_2020-01-13-S1-commons.seg32">Nα προσθέσω εδώ ότι κοιτάζοντας κανείς ιστορικά, θα δει ότι το συγκεκριμένο Τμήμα Διαχείρισης Πολιτισμικού Περιβάλλοντος και Νέων Τεχνολογιών από το 2004, που είχε ιδρυθεί πρώτη φορά, άλλαξε μέσα σε δεκαπέντε χρόνια τρεις φορές πανεπιστήμιο. Ξεκίνησε από το Πανεπιστήμιο Ιωαννίνων, πήγε στο Πανεπιστήμιο Δυτικής Ελλάδας, για να καταλήξει στο Πανεπιστήμιο Πατρών.</seg>
                    <seg xml:id="ParlaMint-GR_2020-01-13-S1-commons.seg33">Εμείς, λοιπόν, είμαστε αντίθετοι με αυτές τις λογικές, με όλα αυτά τα οποία συνέβησαν τα προηγούμενα χρόνια και γι' αυτόν τον λόγο προσπαθούμε να δώσουμε λύσεις, σεβόμενοι διαδικασίες και θεσμούς, με νομοθετικές πρωτοβουλίες. Προς αυτή την κατεύθυνση, λοιπόν, κινείται το πρώτο νομοσχέδιο το οποίο καταθέσαμε για την ανώτατη εκπαίδευση και το οποίο εισάγεται αύριο στην Επιτροπή Μορφωτικών Υποθέσεων.</seg>
                    <seg xml:id="ParlaMint-GR_2020-01-13-S1-commons.seg34">Είναι μια σημαντική πρωτοβουλία για την αναβάθμιση της τριτοβάθμιας εκπαίδευσης στη χώρα μας, καθώς με την ενισχυμένη νέα αρχή, την Εθνική Αρχή Ανώτατης Εκπαίδευσης, ουσιαστικά ο στρατηγικός σχεδιασμός και η αναδιάρθρωση του χάρτη της τριτοβάθμιας εκπαίδευσης θα γίνεται με βάση εισηγήσεις από την ανεξάρτητη αρχή και όχι με βάση το τι θέλει ο εκάστοτε Υπουργός Παιδείας.</seg>
                    <seg xml:id="ParlaMint-GR_2020-01-13-S1-commons.seg35">Όσον αφορά, λοιπόν, το πρώτο ερώτημά σας, τα πρώην τμήματα ΤΕΙ που μετατράπηκαν ή εντάχθηκαν σε πανεπιστημιακά τμήματα έχουν νεοεισερχόμενους φοιτητές, ενώ συνεχίζουν να φοιτούν και φοιτητές των προηγούμενων ετών των τμημάτων ΤΕΙ. Έτσι, καλούνται να ανταπεξέλθουν σε δύο παράλληλα προγράμματα σπουδών και αυτό προκαλεί ζητήματα σε όλα αυτά τα τμήματα και όχι μόνο στο συγκεκριμένο τμήμα.</seg>
                    <seg xml:id="ParlaMint-GR_2020-01-13-S1-commons.seg36">Επίσης, για την επαναλειτουργία του Τμήματος Διαχείρισης, που είναι το ερώτημα το οποίο θέτετε, να σας πω εδώ ότι με βάση το σχέδιο νόμου το οποίο έχουμε καταθέσει, κάθε πρόταση για ίδρυση, μετονομασία και επαναλειτουργία κάποιου τμήματος θα περνάει από την ανεξάρτητη αρχή, η οποία θα εισηγείται, για να αποφύγουμε, ακριβώς, φαινόμενα όπως αυτά που καλούμαστε και συζητούμε σήμερα.</seg>
                    <seg xml:id="ParlaMint-GR_2020-01-13-S1-commons.seg37">Το Πανεπιστήμιο Πατρών, λοιπόν, έχει το δικαίωμα και τη δυνατότητα να καταθέσει την πρότασή του είτε για επαναλειτουργία του τμήματος είτε για μετονομασία του Τμήματος Ιστορίας - Αρχαιολογίας, το οποίο να περιλαμβάνει και ψηφιακά μέσα και να μπορεί να δεχθεί τους φοιτητές του ΤΕΙ, προκειμένου να υπάρχει συνάφεια στα αντικείμενα των δύο σχολών.</seg>
                    <seg xml:id="ParlaMint-GR_2020-01-13-S1-commons.seg38">Θέλουμε, λοιπόν, με βάση την Εθνική Αρχή για την Ανώτατη Εκπαίδευση να διαμορφώσουμε και να υλοποιήσουμε μία εθνική στρατηγική για την ανώτατη εκπαίδευση, να αξιοποιήσουμε όλες τις δυνατότητες για δημιουργία και λειτουργία ακαδημαϊκών τμημάτων και ιδρυμάτων στην επικράτεια και αυτό να γίνεται με βάση μελέτες σκοπιμότητας, βιωσιμότητας και σύνδεσης με την αγορά εργασίας, προκειμένου οι απόφοιτοι των τμημάτων να έχουν επαγγελματικές προοπτικές.</seg>
                </u>
                <u xml:id="ParlaMint-GR_2020-01-13-S1-commons.u5" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg39">Ευχαριστώ, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg40">Κύριε συνάδελφε, έχετε τον λόγο για τρία λεπτά.</seg>
                </u>
                <u xml:id="ParlaMint-GR_2020-01-13-S1-commons.u6" ana="#regular" who="#ΚΩΝΣΤΑΝΤΟΠΟΥΛΟΣ_ΧΡΗΣΤΟΥ_ΔΗΜΗΤΡΙΟΣ">
                    <seg xml:id="ParlaMint-GR_2020-01-13-S1-commons.seg41">Κύριε Υπουργέ, το εν λόγω Τμήμα Διαχείρισης Πολιτισμικού Περιβάλλοντος και Νέων Τεχνολογιών είχε πιστοποιηθεί στις 9-1-2019 από την ΑΔΙΠ. Αυτό κρατήστε το. Παρά ταύτα, βέβαια, ο κ. Γαβρόγλου το κατήργησε.</seg>
                    <seg xml:id="ParlaMint-GR_2020-01-13-S1-commons.seg42">Κυρία Πρόεδρε, κύριε Υπουργέ, κυρίες και κύριοι συνάδελφοι, θα έλεγα ότι το έγκλημα εις βάρος της Αιτωλοακαρνανίας - και ιδιαίτερα για τα θέματα της τριτοβάθμιας εκπαίδευσης - είναι διαρκές. Να θυμίσω ότι από το 2012 το μοναδικό πανεπιστήμιο που καταργήθηκε ήταν το Πανεπιστήμιο Δυτικής Ελλάδας, με έδρα το Αγρίνιο.</seg>
                    <seg xml:id="ParlaMint-GR_2020-01-13-S1-commons.seg43">Το 2015 πετύχαμε σε αυτή εδώ την Αίθουσα - προσωπικά, ο υποφαινόμενος, είχα φέρει δύο φορές επίκαιρες ερωτήσεις - και παρέμειναν τα τρία πανεπιστημιακά τμήματα στο Αγρίνιο, γιατί είχε αποφασιστεί από τη Σύγκλητο η μεταφορά των τριών πανεπιστημιακών τμημάτων, που είχαν απομείνει από την κατάργηση του 2012, από το Αγρίνιο στην Πάτρα.</seg>
                    <seg xml:id="ParlaMint-GR_2020-01-13-S1-commons.seg44">Το 2019 με τον ν.4610/2019, τον νόμο Γαβρόγλου, άλλαξε, επί τα χείρω, ο πανεπιστημιακός χάρτης της Αιτωλοακαρνανίας. Μάλιστα, εδώ θα έλεγα ότι υπήρξαν δύο μέτρα και δύο σταθμά, πανεπιστήμια εφαρμοσμένων τεχνολογιών για το ΤΕΙ στο Ρέθυμνο και την ίδια στιγμή, τα τμήματα της Αιτωλοακαρνανίας σε κατάργηση ή μετακίνηση. Δηλαδή, το μοντέλο του Ρεθύμνου δεν εφαρμόστηκε ούτε για το Μεσολόγγι, που είχε και έχει τις προϋποθέσεις και τις υλικοτεχνικές υποδομές να φιλοξενήσει αντίστοιχο πανεπιστημιακό ίδρυμα όπως του Ρεθύμνου.</seg>
                    <seg xml:id="ParlaMint-GR_2020-01-13-S1-commons.seg45">Τα πανεπιστημιακά τμήματα του Αγρινίου σε κατάργηση και ομηρία. Η δε Γεωπονική Σχολή, που ιδρύθηκε με δύο τμήματα στο Αγρίνιο και τρία στο Μεσολόγγι, έχει δύο σε αναστολή και τρία λειτουργούν. Καταργήθηκε δε και το μοναδικό Τμήμα Τηλεπικοινωνιών και Πληροφορικής που είχε η Ναύπακτος. Τα συμπεράσματα δικά σας.</seg>
                    <seg xml:id="ParlaMint-GR_2020-01-13-S1-commons.seg46">Και όλα αυτά γιατί; Διότι η Αιτωλοακαρνανία, παρά το γεγονός ότι είχε αγκαλιάσει τα τμήματα της τριτοβάθμιας εκπαίδευσης και προσδοκούσε την ενίσχυση αυτών, αντ' αυτού εισέπραξε υποβάθμιση και απαξίωση.</seg>
                    <seg xml:id="ParlaMint-GR_2020-01-13-S1-commons.seg47">Κατέθεσα ήδη τις αποφάσεις και τα ψηφίσματα των φορέων που καταδικάζουν ακόμα και σήμερα την κατάργηση του Τμήματος Διαχείρισης Πολιτισμικού Περιβάλλοντος και Νέων Τεχνολογιών. Το τμήμα που καταργήθηκε είχε αιχμή τις νέες τεχνολογίες και την πολιτισμική διαχείριση, αντικείμενα μοναδικά και καινοτόμα στην Ελλάδα και μάλιστα με συγκεκριμένα και απτά επαγγελματικά δικαιώματα, γιατί το ζητούμενο για όλα τα τμήματα είναι τα επαγγελματικά δικαιώματα. Άλλωστε, ο σύγχρονος πολιτισμός είναι διαδεδομένο πεδίο σπουδών στην Ευρώπη και αυτό δεν ελήφθη υπ' όψιν.</seg>
                    <seg xml:id="ParlaMint-GR_2020-01-13-S1-commons.seg48">Σήμερα, όμως, θα λειτουργήσει Ιστορικό - Αρχαιολογικό Τμήμα. Και μάλιστα διερωτάται κανείς πώς θα λειτουργήσει αυτό το τμήμα με έναν αρχαιολόγο, έναν φιλόλογο και δύο ιστορικούς.</seg>
                    <seg xml:id="ParlaMint-GR_2020-01-13-S1-commons.seg49">Γι' αυτό είναι κρίσιμο και επιβεβλημένο, κύριε Υπουργέ, μέχρις ότου ληφθεί η απόφαση να ανασταλούν όλες, μα όλες οι μετακινήσεις των μελών ΔΕΠ. Πρέπει να σταματήσει αυτό το καλαμπούρι με τη μεταφορά των μελών ΔΕΠ από το Αγρίνιο στην Πάτρα. Άλλωστε η πίσω σκέψη μερικών οδήγησε τα πράγματα εδώ. Και αυτό είναι ηλίου φαεινότερο. Διότι, εάν συμβεί αυτό με τη μεταφορά, τη μετακίνηση δηλαδή των μελών ΔΕΠ από το Αγρίνιο στην Πάτρα, κινδυνεύει να αποψιλωθεί το τμήμα γενικά από καθηγητές.</seg>
                    <seg xml:id="ParlaMint-GR_2020-01-13-S1-commons.seg50">Κύριε Υπουργέ, η Ελλάδα ως κοιτίδα πολιτισμού με τεράστιο πολιτιστικό πλούτο έχει ανάγκη από εξειδικευμένους επιστήμονες και φυσικά τούτο, για την διαχείριση του πολιτισμικού μας περιβάλλοντος. Μάλιστα στην Αιτωλοακαρνανία υπάρχει αρχαιολογικός πλούτος απ' όλες τις ιστορικές περιόδους. Υπάρχουν αρχαίες πόλεις, θέατρα και τα σχετικά ιστορικά μνημεία. Επίσης, βρίσκεται στο κέντρο του τριγώνου, Αρχαία Ολυμπία - Δωδώνη - Δελφοί.</seg>
                    <seg xml:id="ParlaMint-GR_2020-01-13-S1-commons.seg51">Επανίδρυση, λοιπόν! Αυτό επιβάλλεται και επιτάσσεται. Επανίδρυση, λοιπόν, του Τμήματος Διαχείρισης Πολιτισμικού Περιβάλλοντος και Νέων Τεχνολογιών. Η λειτουργία του τμήματος αυτού συνάδει και με την ιστορία, αλλά και με τον πολιτισμό του τόπου.</seg>
                    <seg xml:id="ParlaMint-GR_2020-01-13-S1-commons.seg52">Άκουσα πριν να αναφέρετε ότι, αφότου εισηγηθεί η Σύγκλητος της Πάτρας ή οι πρυτάνεις την επανίδρυση, εσείς θα το κάνετε το πράξη. Δεσμεύεστε; Γιατί η κ. Κυριαζοπούλου ανέφερε στο δημοτικό συμβούλιο Αγρινίου ότι αφότου το θέλουν φορείς, φοιτητές, καθηγητές, η ακαδημαϊκή κοινότητα στο σύνολό της, δεν έχει κανένα πρόβλημα. Και έριξε το μπαλάκι σε εσάς. Θα το κάνετε πράξη, κύριε Υπουργέ; Κάντε το πράξη.</seg>
                    <seg xml:id="ParlaMint-GR_2020-01-13-S1-commons.seg53">Άλλωστε, μην ξεχνάτε - και θα τελειώσω - ότι η αυτόνομη λειτουργία και των δύο τμημάτων, είναι και λογική και βιώσιμη και μπορούν και τα δύο μαζί να αποτελέσουν σχολή στο Αγρίνιο.</seg>
                    <seg xml:id="ParlaMint-GR_2020-01-13-S1-commons.seg54">Ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u7" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg55">Κι εγώ ευχαριστώ.</seg>
                    <seg xml:id="ParlaMint-GR_2020-01-13-S1-commons.seg56">Τον λόγο έχει ο κ. Υπουργός.</seg>
                </u>
                <u xml:id="ParlaMint-GR_2020-01-13-S1-commons.u8" ana="#regular" who="#ΔΙΓΑΛΑΚΗΣ_ΒΑΣΙΛΕΙΟΥ_ΒΑΣΙΛΕΙΟΣ">
                    <seg xml:id="ParlaMint-GR_2020-01-13-S1-commons.seg57">Θα χρειαστεί ίσως να επαναλάβω κάποια πράγματα για να γίνω πιο σαφής. Πρέπει στο μυαλό μας ο σχεδιασμός της ανώτατης εκπαίδευσης και του χάρτη της τριτοβάθμιας εκπαίδευσης να γίνεται με βάση ορισμένα κριτήρια.</seg>
                    <seg xml:id="ParlaMint-GR_2020-01-13-S1-commons.seg58">Τα κριτήρια αυτά είναι τα εξής. Πρώτον, ο φοιτητής και οι επαγγελματικές προοπτικές των αντικειμένων τα οποία σπουδάζουν. Δεύτερον, σεβασμός στο αυτοδιοίκητο του πανεπιστημίου με βάση το οποίο οι εισηγήσεις για δημιουργία σχολών - τμημάτων, προγραμμάτων σπουδών ξεκινάνε από το ίδιο το πανεπιστήμιο.</seg>
                    <seg xml:id="ParlaMint-GR_2020-01-13-S1-commons.seg59">Τρίτον, αυτές οι εισηγήσεις θα πρέπει να κρίνονται και να αξιολογούνται από μία ανεξάρτητη αρχή, στην προκειμένη περίπτωση τη νέα αρχή, την Εθνική Αρχή Ανώτατης Εκπαίδευσης, την οποία θεσμοθετούμε με το νέο νομοσχέδιο το οποίο καταθέσαμε στη Βουλή.</seg>
                </u>
                <u xml:id="ParlaMint-GR_2020-01-13-S1-commons.u9" ana="#regular" who="#ΚΩΝΣΤΑΝΤΟΠΟΥΛΟΣ_ΧΡΗΣΤΟΥ_ΔΗΜΗΤΡΙΟΣ">
                    <seg xml:id="ParlaMint-GR_2020-01-13-S1-commons.seg60">Η ΑΔΙΠ είχε εκφράσει θετική γνώμη, αλλά δεν το είχε υπ' όψιν του ο κ. Γαβρόγλου.</seg>
                </u>
                <u xml:id="ParlaMint-GR_2020-01-13-S1-commons.u10" ana="#regular" who="#ΔΙΓΑΛΑΚΗΣ_ΒΑΣΙΛΕΙΟΥ_ΒΑΣΙΛΕΙΟΣ">
                    <seg xml:id="ParlaMint-GR_2020-01-13-S1-commons.seg61">Σαφώς η ΑΔΙΠ είχε πιστοποιήσει το συγκεκριμένο τμήμα. Εγώ σας μιλάω για αναδιάρθρωση του χάρτη της τριτοβάθμιας εκπαίδευσης, η οποία θα πρέπει να γίνεται με βάση τα κριτήρια που ανέφερα. Πρέπει, δηλαδή, στο επίκεντρο να είναι ο φοιτητής και όχι άλλα μικροπολιτικά κριτήρια, όπως ήταν οι πρακτικές που έχουν ακολουθηθεί στο παρελθόν.</seg>
                    <seg xml:id="ParlaMint-GR_2020-01-13-S1-commons.seg62">Με βάση, λοιπόν, την αξιολόγηση της πρότασης του Πανεπιστημίου Πατρών, η οποία θα κατατεθεί στη νέα ανεξάρτητη αρχή, το Υπουργείο θα ακολουθήσει τις εισηγήσεις αυτής της ανεξάρτητης αρχής, για το πώς είναι καλύτερα για τους φοιτητές να διαμορφωθούν τα προγράμματα σπουδών του Πανεπιστημίου Πατρών που έχουν να κάνουν με το συγκεκριμένο αντικείμενο.</seg>
                </u>
                <u xml:id="ParlaMint-GR_2020-01-13-S1-commons.u11" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg63">Ευχαριστώ, κύριε Υπουργέ.</seg>
                </u>
                <u xml:id="ParlaMint-GR_2020-01-13-S1-commons.u12" ana="#regular" who="#ΚΩΝΣΤΑΝΤΟΠΟΥΛΟΣ_ΧΡΗΣΤΟΥ_ΔΗΜΗΤΡΙΟΣ">
                    <seg xml:id="ParlaMint-GR_2020-01-13-S1-commons.seg64">Κύριε Υπουργέ, με πολιτική απόφαση καταργήθηκε, με πολιτική απόφαση να επανασυσταθεί.</seg>
                </u>
                <u xml:id="ParlaMint-GR_2020-01-13-S1-commons.u13" ana="#regular" who="#ΔΙΓΑΛΑΚΗΣ_ΒΑΣΙΛΕΙΟΥ_ΒΑΣΙΛΕΙΟΣ">
                    <seg xml:id="ParlaMint-GR_2020-01-13-S1-commons.seg65">Μα, έτσι θα επαναλάβουμε λάθη του παρελθόντος.</seg>
                </u>
                <u xml:id="ParlaMint-GR_2020-01-13-S1-commons.u14" ana="#regular" who="#ΚΩΝΣΤΑΝΤΟΠΟΥΛΟΣ_ΧΡΗΣΤΟΥ_ΔΗΜΗΤΡΙΟΣ">
                    <seg xml:id="ParlaMint-GR_2020-01-13-S1-commons.seg66">Δεν υπάρχει περίπτωση. Τα παιδιά βρίσκονται σε κατάληψη ήδη.</seg>
                    <seg xml:id="ParlaMint-GR_2020-01-13-S1-commons.seg67">Σας ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u15" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg68">Κυρίες και κύριοι συνάδελφοι, πριν συνεχίσουμε επιτρέψτε μου να προβώ στις εξής ανακοινώσεις:</seg>
                    <seg xml:id="ParlaMint-GR_2020-01-13-S1-commons.seg69">Πρώτον, ο Βουλευτής Νομού Λέσβου κ. Ιωάννης Μπουρνούς ζητεί άδεια ολιγοήμερης απουσίας στο εξωτερικό για το διάστημα 14 έως 17 Ιανουαρίου 2020. Η Βουλή εγκρίνει;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2020-01-13-S1-commons.u16" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg70">Συνεπώς η Βουλή ενέκρινε τη ζητηθείσα άδεια.</seg>
                    <seg xml:id="ParlaMint-GR_2020-01-13-S1-commons.seg71">Δεύτερον, οι Υπουργοί Εσωτερικών και Δικαιοσύνης κατέθεσαν στις 13-1-2020 σχέδιο νόμου: «Εκλογή Βουλευτών».</seg>
                    <seg xml:id="ParlaMint-GR_2020-01-13-S1-commons.seg72">Τρίτον, οι Υπουργοί Παιδείας και Θρησκευμάτων, Οικονομικών, Ανάπτυξης και Επενδύσεων, Εξωτερικών, Προστασίας του Πολίτη, Εσωτερικών, Τουρισμού και Επικρατείας, καθώς και ο Υφυπουργός Πολιτισμού και Αθλητισμού κατέθεσαν στις 10-1-2020 σχέδιο νόμου: «Εθνική Αρχή Ανώτατης Εκπαίδευσης, Ειδικοί Λογαριασμοί Κονδυλίων Έρευνας Ανώτατων Εκπαιδευτικών Ιδρυμάτων, Ερευνητικών και Τεχνολογικών Φορέων και άλλες διατάξεις».</seg>
                    <seg xml:id="ParlaMint-GR_2020-01-13-S1-commons.seg73">Τέλος, οι Υπουργοί Προστασίας του Πολίτη, Οικονομικών και Εξωτερικών κατέθεσαν στις 13-1-2020 σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Γεωργίας για συνεργασία στην καταπολέμηση του εγκλήματος».</seg>
                    <seg xml:id="ParlaMint-GR_2020-01-13-S1-commons.seg74">Συνεχίζουμε τώρα με την τρίτη με αριθμό 343/7-1-2020 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Κομμουνιστικού Κόμματος Ελλάδας κ. Ιωάννη Δελή προς την Υπουργό Πολιτισμού και Αθλητισμού, με θέμα: «Προβλήματα που αντιμετωπίζει ο κλασικός αθλητισμός στη Θεσσαλονίκη και ειδικά το Εθνικό Καυτανζόγλειο Στάδιο».</seg>
                    <seg xml:id="ParlaMint-GR_2020-01-13-S1-commons.seg75">Θα απαντήσει ο Υφυπουργός Πολιτισμού και Αθλητισμού κ. Ελευθέριος Αυγενάκης.</seg>
                    <seg xml:id="ParlaMint-GR_2020-01-13-S1-commons.seg76">Τον λόγο έχει ο κ. Δελής για δύο λεπτά.</seg>
                </u>
                <u xml:id="ParlaMint-GR_2020-01-13-S1-commons.u17" ana="#regular" who="#ΔΕΛΗΣ_ΙΩΑΝΝΗ_ΙΩΑΝΝΗΣ">
                    <seg xml:id="ParlaMint-GR_2020-01-13-S1-commons.seg77">Ευχαριστώ πολύ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg78">Κύριε Υπουργέ, η ερώτησή μας, η οποία έχει κατατεθεί εδώ και αρκετό καιρό, αφορά στο Καυτανζόγλειο Στάδιο της Θεσσαλονίκης, το μεγαλύτερο αθλητικό κέντρο της Θεσσαλονίκης, της βόρειας Ελλάδας και ένα από τα μεγαλύτερα και πιο σημαντικά της χώρας μας και τη σχέση του, βεβαίως, με τον κλασικό αθλητισμό που αποτελεί - και εδώ νομίζω θα συμφωνήσει και η κυρία Πρόεδρος - το άλφα και το ωμέγα του αθλητισμού.</seg>
                    <seg xml:id="ParlaMint-GR_2020-01-13-S1-commons.seg79">Αυτό, λοιπόν, το Καυτανζόγλειο Στάδιο, κύριε Υπουργέ, το οποίο αποτελείται από το κεντρικό στάδιο και το βοηθητικό του, δίπλα ακριβώς για όσους γνωρίζουν, αντιμετώπισε και αντιμετωπίζει ακόμα πάρα πολλά προβλήματα και δεν μπορεί να ανταποκριθεί στον ρόλο του απέναντι στον κλασικό αθλητισμό της πόλης, όπως είπαμε και της βόρειας Ελλάδας.</seg>
                    <seg xml:id="ParlaMint-GR_2020-01-13-S1-commons.seg80">Και ναι μεν, μετά από συντονισμένες προσπάθειες του ΣΕΓΑΣ Θεσσαλονίκης αποκαταστάθηκε το χόρτο και το προπονητήριο, ο ειδικός τάπητας του βοηθητικού, όπως αποκαταστάθηκε και το χόρτο στο κεντρικό στάδιο, όμως υπάρχει πάρα πολύ σοβαρό πρόβλημα. Δεν μπορεί να γίνει κανενός είδους προπόνηση, είναι επικίνδυνο για τους αθλητές το κεντρικό στάδιο.</seg>
                    <seg xml:id="ParlaMint-GR_2020-01-13-S1-commons.seg81">Τι σημαίνει αυτό; Σημαίνει ότι σε ένα στάδιο στο οποίο αθλούνται πάνω από δύο χιλιάδες αθλητές από περίπου πενήντα σωματεία - και καταλαβαίνουμε τον συνωστισμό που γίνεται - υπάρχει αδυναμία ουσιαστικά να αθληθούν. Από την ώρα που το ταρτάν του κεντρικού σταδίου δεν μπορεί να ανταποκριθεί, δεν μπορούν όλοι αυτοί οι αθλητές να συγκεντρωθούν μόνο στο βοηθητικό.</seg>
                    <seg xml:id="ParlaMint-GR_2020-01-13-S1-commons.seg82">Σημειώνω εδώ ότι υπάρχει και το κλειστό, ένα μικρό κλειστό, ακριβώς πίσω από το κεντρικό στάδιο που και εκείνο, βεβαίως, για τις περιπτώσεις της κακοκαιρίας είναι πολύ μικρό και δεν χωράει τους αθλητές.</seg>
                    <seg xml:id="ParlaMint-GR_2020-01-13-S1-commons.seg83">Το ταρτάν, ο πλαστικός τάπητας του κεντρικού σταδίου είχε ξεκινήσει να γίνεται από την περασμένη άνοιξη, όμως σταμάτησε ξαφνικά τον Αύγουστο λόγω των βροχών. Εντάξει, δεν βρέχει συνέχεια. Κάποια στιγμή σταμάτησαν οι βροχές, αλλά δεν έχει ανακοινωθεί μέχρι τώρα πότε θα γίνει αυτό, έτσι ώστε να μπορέσουν να βρουν έναν ρυθμό οι αθλητές.</seg>
                    <seg xml:id="ParlaMint-GR_2020-01-13-S1-commons.seg84">Εν πάση περιπτώσει, αυτά είναι τα προβλήματα. Είναι πάρα πολύ σοβαρά τα προβλήματα. Και σήμερα από μια αντίστοιχη σύσκεψη του ΣΕΓΑΣ στην πόλη και πάλι νομίζω ότι κρούστηκε ο κώδωνας του κινδύνου και των προβλημάτων του σταδίου.</seg>
                    <seg xml:id="ParlaMint-GR_2020-01-13-S1-commons.seg85">Η ερώτησή μας είναι τι θα κάνει η δική σας Κυβέρνηση, διότι εσείς είστε τώρα στην εξουσία, σε σχέση με το Καυτανζόγλειο Στάδιο και τον ρόλο που πρέπει να επιτελέσει.</seg>
                    <seg xml:id="ParlaMint-GR_2020-01-13-S1-commons.seg86">Ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u18" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg87">Ευχαριστώ, κύριε συνάδελφε.</seg>
                    <seg xml:id="ParlaMint-GR_2020-01-13-S1-commons.seg88">Κύριε Υπουργέ, έχετε τον λόγο για τρία λεπτά.</seg>
                </u>
                <u xml:id="ParlaMint-GR_2020-01-13-S1-commons.u19" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2020-01-13-S1-commons.seg89">Κύριε συνάδελφε, καλωσορίζω το ενδιαφέρον σας για το έργο επισκευής και συντήρησης των εγκαταστάσεων του Καυτανζογλείου και όπως γνωρίζετε από την πρώτη στιγμή ήθελα, όπως άλλωστε οφείλω, να βρεθώ στη Βουλή και να απαντήσω. Όμως ένα ταξίδι στο εξωτερικό δεν μου το επέτρεψε τη μία φορά και στη συνέχεια ένα κώλυμα δικό σας δεν μας επέτρεψε να έχουμε συζητήσει το θέμα στη Βουλή νωρίτερα. Βρισκόμαστε, όμως, σήμερα εδώ για να σας ενημερώσω για το θέμα που αναφέρατε στην ερώτησή σας.</seg>
                    <seg xml:id="ParlaMint-GR_2020-01-13-S1-commons.seg90">Τώρα, βάσει της σύμβασης του έργου Καυτανζόγλειο Στάδιο - εργασίες επισκευής και συντήρηση εγκαταστάσεων εκτελέστηκαν και ολοκληρώθηκαν οι εργασίες αποκατάστασης του στίβου, του βοηθητικού γηπέδου του Καυτανζογλείου, με επίστρωση νέου ελαστικού τάπητα, αντικατάσταση του υφιστάμενου χλοοτάπητα του κεντρικού γηπέδου με προκατασκευασμένο χλοοτάπητα, αντικατάσταση του υφιστάμενου χλοοτάπητα του βοηθητικού γηπέδου με προκατασκευασμένο υλικό.</seg>
                    <seg xml:id="ParlaMint-GR_2020-01-13-S1-commons.seg91">Επίσης, η σύμβαση του έργου Εθνικό Καυτανζόγλειο Στάδιο - αντικατάσταση του ελαστικού τάπητα του στίβου Δήμου Θεσσαλονίκης - Νομός Θεσσαλονίκης, αντικείμενο της οποίας είναι η αντικατάσταση του ταρτάν του στίβου του κεντρικού γηπέδου, η αντικατάσταση των βατήρων και η προμήθεια νέων διαχωριστικών κρασπέδων, ξεκίνησε και εκτελείται κανονικά, σύμφωνα με τις πληροφορίες που έχω από τις τεχνικές μας υπηρεσίες.</seg>
                    <seg xml:id="ParlaMint-GR_2020-01-13-S1-commons.seg92">Πράγματι, η ανάδοχος εταιρεία εκτέλεσε τις εργασίες σύμφωνα με το εγκεκριμένο χρονοδιάγραμμα, μετά την ολοκλήρωση κατασκευής της ασφαλιστικής στρώσης κυκλοφορίας. Απαιτούνταν ένας μήνας για την ξήρανση αυτής, ενώ βάσει χρονοδιαγράμματος προβλέπεται ότι για την επίστρωση του νέου ελαστικού συνθετικού τάπητα απαιτούνται μόλις δύο μήνες.</seg>
                    <seg xml:id="ParlaMint-GR_2020-01-13-S1-commons.seg93">Ωστόσο η ανάδοχος εταιρεία που είναι υπεύθυνη για την επίστρωση και την εγκατάσταση του ελαστικού, ζήτησε κατόπιν αιτήματός της, της προμηθεύτριας εταιρείας και της εταιρείας τοποθέτησης, παράταση στις εργασίες καθώς θεώρησε ότι είναι απαραίτητη προϋπόθεση για την ομαλή εφαρμογή των υλικών του συστήματος, βάσει του οποίου γίνεται η κατασκευή και απαιτείται να υπάρχει ατμοσφαιρική υγρασία κάτω του 60% για όλη τη διάρκεια της ημέρας, ώστε να μπορούν τα υλικά να ομογενοποιηθούν, να σταθεροποιηθούν και να αποκτήσουν τις φυσιολογικές αντοχές.</seg>
                    <seg xml:id="ParlaMint-GR_2020-01-13-S1-commons.seg94">Συνεπώς η εύλογη καθυστέρηση στην ολοκλήρωση του έργου, δεν οφείλεται σε επιτηδευμένη παραμέληση από την ανάδοχο εταιρεία, προκειμένου να επιτευχθεί η ορθή εκτέλεση και η ποιότητα των εργασιών ώστε να γίνει ασφαλής χρήση του ταρτάν από τους αθλητές μας. Οι εργασίες επίστρωσης θα ολοκληρωθούν όταν οι καιρικές συνθήκες θα είναι κατάλληλες, σύμφωνα με τις εκτιμήσεις των ειδικών για τις εργασίες αυτές.</seg>
                    <seg xml:id="ParlaMint-GR_2020-01-13-S1-commons.seg95">Σχετικά με τη χωρητικότητα του κλειστού προπονητηρίου, που αναφερθήκατε νωρίτερα, του Καυτανζογλείου Σταδίου όπως υφίσταται αυτό σήμερα, εξαρτάται από την εκάστοτε διαμόρφωση του χώρου για τις ανάγκες των αθλημάτων που στεγάζει. Η διαχείριση και λειτουργία, κύριε συνάδελφε, είναι στην αρμοδιότητα της διοίκησης, την οποία εμπιστεύομαι και στηρίζω και συνεργάζονται άψογα με τα τοπικά αθλητικά σωματεία.</seg>
                    <seg xml:id="ParlaMint-GR_2020-01-13-S1-commons.seg96">Σε ό,τι αφορά το θέμα της παλαιότητας των αθλητικών οργάνων που αναφερθήκατε, η κατάσταση των οποίων είναι επίσης πεδίο αρμοδιότητας της επιτροπής διοίκησης, επιδιώκεται σύναψη προγραμματικής σύμβασης με την Περιφέρεια Κεντρικής Μακεδονίας και την προμήθεια νέων οργάνων.</seg>
                    <seg xml:id="ParlaMint-GR_2020-01-13-S1-commons.seg97">Αναγνωρίζουμε - και με αυτό ολοκληρώνω, κυρία Πρόεδρε - ότι η κατάσταση που επικρατεί αυτήν τη στιγμή στο Εθνικό Καυτανζόγλειο Στάδιο είναι κρίσιμη και πολλοί αθλητές μας αγωνιούν για την εκπόνηση και ολοκλήρωση των εργασιών, προκειμένου να μπορούν να προπονούνται σε ομαλές συνθήκες εντός σύγχρονων εγκαταστάσεων.</seg>
                    <seg xml:id="ParlaMint-GR_2020-01-13-S1-commons.seg98">Δυστυχώς, αυτή η κατάσταση δεν είναι πρωτόγνωρη. Είναι χρόνια και η προηγούμενη κυβέρνηση έχει σοβαρότατες ευθύνες, καθώς έχει αναγνωρίσει τα προβλήματα τα οποία, όμως, δεν τα έχει αντιμετωπίσει υπεύθυνα, παρά έμεινε σε εξαγγελίες. Στο μέτρο που μπορούμε να αντιμετωπίσουμε την κατάσταση, κινούμαστε αποφασιστικά και σας διαβεβαιώ γι' αυτό, για να διευκολύνουμε και να διορθώσουμε τα σημερινά προβλήματα που αντιμετωπίζουμε. Εκτός της τακτικής επιχορήγησης που θα λάβει το Καυτανζόγλειο προϋπολογισμού 650.000 ευρώ, κατανοώντας την κρισιμότητα της κατάστασης προ ολίγων ημερών εγκρίναμε έκτακτη επιχορήγηση ύψους 65.000 ευρώ για την κάλυψη των έκτακτων δαπανών του αθλητικού οργανισμού.</seg>
                </u>
                <u xml:id="ParlaMint-GR_2020-01-13-S1-commons.u20" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg99">Ευχαριστώ, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg100">Κύριε Δελή, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u21" ana="#regular" who="#ΔΕΛΗΣ_ΙΩΑΝΝΗ_ΙΩΑΝΝΗΣ">
                    <seg xml:id="ParlaMint-GR_2020-01-13-S1-commons.seg101">Ευχαριστώ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg102">Ναι, κύριε Υπουργέ, το είπαμε και εμείς ότι τα έργα που έπρεπε να γίνουν στο βοηθητικό γήπεδο, όντως έγιναν. Με μεγάλη καθυστέρηση, βέβαια, μετά από δέκα χρόνια, αλλά τέλος πάντων έγιναν και παραδόθηκαν προς τα μέσα του 2018. Το ζήτημα είναι ότι αυτό το βοηθητικό γήπεδο δεν φτάνει, δεν επαρκεί για τις ανάγκες δύο χιλιάδων αθλητών εάν δεν ολοκληρωθεί και το έργο του κεντρικού σταδίου.</seg>
                    <seg xml:id="ParlaMint-GR_2020-01-13-S1-commons.seg103">Μιλήσατε για την κατάσταση και τη χαρακτηρίσατε κρίσιμη. Εμείς θα λέγαμε ότι είναι οριακή, κύριε Υπουργέ, η κατάσταση. Έχουμε συναντηθεί εκεί με τους ανθρώπους που πονάνε και δουλεύουν με τον στίβο της πόλης - άνθρωποι για χρόνια, για δεκαετίες - και είδαμε από κοντά τις δυσκολίες να ανταποκριθούν σε αυτόν τους τον ρόλο.</seg>
                    <seg xml:id="ParlaMint-GR_2020-01-13-S1-commons.seg104">Είδαμε όργανα του στίβου, αυτά που χρειάζονται τα αθλήματα του στίβου, από εμπόδια και ακόντια έως σφαίρες και δίσκους, να είναι σε πάρα πολύ κακή κατάσταση και ουσιαστικά να είναι ακατάλληλα, για να χρησιμοποιηθούν. Εντάξει, οι διαγωνισμοί πρέπει να τρέξουν, να γίνουν. Δεν μπορεί, όμως, αυτό να κρατά για ολόκληρους μήνες.</seg>
                    <seg xml:id="ParlaMint-GR_2020-01-13-S1-commons.seg105">Μιλήσατε, επίσης, για το έργο της επίστρωσης του ελαστικού τάπητα στο κεντρικό στάδιο και για τα ποσοστά υγρασίας. Δεν ξέρω, εάν από τον Αύγουστο και για όλους αυτούς τους μήνες που έχουν περάσει από τότε δεν βρέθηκαν κάποιες μέρες που να μην έχουν ποσοστά υγρασίας. Η Θεσσαλονίκη είναι γενικώς μια πόλη υγρή, αλλά ωστόσο, απ' όσο γνωρίζουμε, υπάρχουν και ημέρες που θα μπορούσε να γίνει αυτή η επίστρωση. Μακάρι, να μην κρύβεται τίποτα άλλο, γιατί το έργο ήταν να παραδοθεί, κύριε Υπουργέ, τον Αύγουστο του 2019 και βρισκόμαστε ήδη στον Γενάρη του 2020.</seg>
                    <seg xml:id="ParlaMint-GR_2020-01-13-S1-commons.seg106">Θα ήθελα να κάνω ένα μικρό σχόλιο για το Κέντρο Υψηλού Αθλητισμού, που λειτουργεί ένα τμήμα στην πόλη της Θεσσαλονίκης. Είναι περίπου είκοσι πέντε αυτοί οι αθλητές υψηλού επιπέδου, που κάνουν πρωταθλητισμό δηλαδή, και οι οποίοι αντιμετωπίζουν και αυτοί τα ίδια προβλήματα που αντιμετωπίζουν και οι υπόλοιποι αθλητές. Εμείς δεν χωρίζουμε σε κατηγορία τους αθλητές. Θέλουμε να είναι οι συνθήκες αυτές που πρέπει να είναι και για τον πιο μικρό, από τις ακαδημίες μέχρι τον πρωταθλητή.</seg>
                    <seg xml:id="ParlaMint-GR_2020-01-13-S1-commons.seg107">Βεβαίως, μέσα σε όλη αυτή την κατάσταση, βλέπουμε ότι ο ελληνικός στίβος εξακολουθεί να φέρνει επιτυχίες, διακρίσεις και μετάλλια. Είναι προς τιμήν τους, αλλά νομίζουμε ότι κάποια στιγμή η πολιτεία θα πρέπει να δείξει έμπρακτα το ενδιαφέρον της.</seg>
                    <seg xml:id="ParlaMint-GR_2020-01-13-S1-commons.seg108">Με συγχωρείτε, κύριε Υπουργέ, αλλά το ποσό των 650.000 ευρώ για ένα τεράστιο αθλητικό κέντρο σαν το Εθνικό Καυτανζόγλειο Στάδιο δεν φτάνει ούτε για τις πιο στοιχειώδεις ανάγκες. Θα πρέπει να αυξηθεί η χρηματοδότηση, γιατί το Εθνικό Καυτανζόγλειο Στάδιο αυτήν τη στιγμή βρίσκεται στη ζώνη της εγκατάλειψης, κύριε Υπουργέ. Το είδαμε με τα μάτια μας. Είδαμε και τους βοηθητικούς και τους εσωτερικούς χώρους να στάζουν από παντού με μια μικρή βροχή. Θα πρέπει να γίνουν πάρα πολύ σημαντικά έργα, θα πρέπει να δώσετε χρήματα δηλαδή. Επιτέλους, βάλτε και κάποιες άλλες προτεραιότητες. Αφήστε λίγο παραπονούμενο το ΝΑΤΟ, αφήστε λίγο τις επιδοτήσεις, τα κίνητρα, όλα αυτά που δίνει η Κυβέρνησή σας στο μεγάλο κεφάλαιο και δώστε και για τον αθλητισμό, μαζί και για την παιδεία και για την υγεία και για τις κοινωνικές ανάγκες του λαού μας.</seg>
                    <seg xml:id="ParlaMint-GR_2020-01-13-S1-commons.seg109">Σας ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u22" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg110">Και εγώ σας ευχαριστώ, κύριε συνάδελφε.</seg>
                    <seg xml:id="ParlaMint-GR_2020-01-13-S1-commons.seg111">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u23" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2020-01-13-S1-commons.seg112">Κύριε συνάδελφε, να σας διαβεβαιώσω ρητά και κατηγορηματικά ότι δεν κρύβουμε απολύτως τίποτα. Ό,τι έχω να σας πω σας το λέω και το δηλώνω ξεκάθαρα και αναλαμβάνω τις ευθύνες, που μου αναλογούν σχετικά με το έργο το οποίο αναδείξατε και βεβαίως τον προβληματισμό τον οποίον καταθέσατε.</seg>
                    <seg xml:id="ParlaMint-GR_2020-01-13-S1-commons.seg113">Κατανοούμε πλήρως την αγωνία σας και αυτό είναι ξεκάθαρο, πολύ περισσότερο δε όταν η χρονιά που διανύουμε είναι ολυμπιακή χρονιά. Όμως, στη σύντομη θητεία μου ως Υφυπουργός Αθλητισμού έχω έρθει αντιμέτωπος με πλήθος ζητημάτων για την ομαλή λειτουργία των εγκαταστάσεων όλης της χώρας, χωρίς καμμία διάκριση. Δυστυχώς καλούμαστε και εγώ, αλλά κυρίως οι τεχνικές υπηρεσίες, τα στελέχη της Γενικής Γραμματείας Αθλητισμού, να αντιμετωπίσουμε τα αυτονόητα, όπως η προπόνηση των αθλητών μας σε ανθρώπινες συνθήκες.</seg>
                    <seg xml:id="ParlaMint-GR_2020-01-13-S1-commons.seg114">Από την ανάληψη της διακυβέρνησής μας έχουμε κάνει βήματα προόδου για τη βελτίωση και συντήρηση των αθλητικών εγκαταστάσεων και αποτελεί βασική μας προτεραιότητα η αναβάθμιση του Εθνικού Καυτανζόγλειου Σταδίου. Δρομολογούμε τις διαδικασίες για τη μετακόμιση του ποδοσφαιρικού τμήματος του ΠΑΟΚ, προκειμένου να προχωρήσει η κατασκευή του νέου του γηπέδου στην Τούμπα. Ο Πρωθυπουργός μας Κυριάκος Μητσοτάκης, αλλά και το Υφυπουργείο Αθλητισμού πράττουμε τα δέοντα, προκειμένου να προχωρήσουν άμεσα οι εξελίξεις και να διευκολύνουμε με κάθε τρόπο το πλάνο της ΠΑΕ ΠΑΟΚ.</seg>
                    <seg xml:id="ParlaMint-GR_2020-01-13-S1-commons.seg115">Βρισκόμαστε σε συντονισμό με τη νέα διοίκηση του Εθνικού Καυτανζόγλειου Σταδίου, η οποία αναμένει να συνεργαστεί και να φιλοξενήσει την ομάδα του ΠΑΟΚ μέχρι να υλοποιηθούν οι εργασίες του νέου γηπέδου. Ασφαλώς, θα είμαστε αρωγοί και θα διευκολύνουμε τα θέματα των αδειοδοτήσεων και όπου αλλού απαιτηθεί. Την ίδια ώρα, βρισκόμαστε ήδη σε συνεργασία με την περιφέρεια για μια σειρά αναβαθμίσεων και συντηρήσεων για το Εθνικό Καυτανζόγλειο Στάδιο.</seg>
                    <seg xml:id="ParlaMint-GR_2020-01-13-S1-commons.seg116">Στόχος μας είναι να βοηθήσουμε στο έπακρο όλες τις ομάδες, πόσω μάλλον αυτές που πρωταγωνιστούν στον αθλητισμό, στο ποδόσφαιρο, ώστε να υλοποιήσουν τα κατασκευαστικά τους πλάνα και να διαθέτουν τα δικά τους σύγχρονα, αλλά και ασφαλή γήπεδα ποδοσφαίρου. Θέλουμε πολύ απλά, δηλαδή, κύριε συνάδελφε, να αγωνιστεί γρήγορα η ΑΕΚ στο νέο της γήπεδο στη Νέα Φιλαδέλφεια. Θέλουμε να εκπονηθεί ταχύτατα η μελέτη από τον Παναθηναϊκό για το νέο του γηπεδικό πλάνο. Θέλουμε ο ΠΑΟΚ να προχωρήσει για ένα σύγχρονο γήπεδο ευρωπαϊκών προδιαγραφών στη Θεσσαλονίκη, που θα αναβαθμίσει περαιτέρω και το δικό του στάτους, αλλά και της ευρύτερης περιοχής. Θέλουμε το Παγκρήτιο Στάδιο να αναβαθμιστεί και να αποκτήσει σύγχρονες δομές, ώστε να μπορεί να αποτελεί το σπίτι της Εθνικής μας Ομάδας, αλλά και πόλο έλξης ευρωπαϊκών οργανώσεων.</seg>
                    <seg xml:id="ParlaMint-GR_2020-01-13-S1-commons.seg117">Είμαστε εδώ και είμαστε ανοιχτοί σε όλες τις αθλητικές ομοσπονδίες, σε όλους τους αθλητές, αλλά φυσικά και σε όλους τους συναδέλφους Βουλευτές, με βάση τον διάλογο και με ρεαλιστικά σχέδια, να κάνουμε πραγματικότητα τα πλάνα κατ' αρχάς των αθλητών.</seg>
                    <seg xml:id="ParlaMint-GR_2020-01-13-S1-commons.seg118">Σύντομα, τις επόμενες ημέρες καταλήγουμε και υπογράφουμε μνημόνιο συνεργασίας με τη «LAMDΑ DEVELOPMENT» που αφορά τις εγκαταστάσεις που θα δημιουργηθούν από την «ΕΛΛΗΝΙΚΟ Α.Ε.» και θα καλύψουν τις ανάγκες των εγκαταστάσεων του Αγίου Κοσμά.</seg>
                    <seg xml:id="ParlaMint-GR_2020-01-13-S1-commons.seg119">Βρισκόμαστε ήδη στη φάση της πρώτης ουσιαστικής αξιοποίησης ολυμπιακού ακινήτου. Αναφέρομαι στο κλειστό στα Λιόσια και την ΚΑΕ ΑΕΚ, όπου θα ολοκληρωθεί και μάλιστα, όπως φαίνεται, σε πολύ σύντομο χρονικό διάστημα με την απόλυτη συνεργασία και των οκτώ αθλητικών ομοσπονδιών που βρίσκονται στις εγκαταστάσεις αυτές.</seg>
                    <seg xml:id="ParlaMint-GR_2020-01-13-S1-commons.seg120">Τέλος, ολοκληρώνεται η πρόταση για την αξιοποίηση του πρώτου τμήματος του ΟΑΚΑ, των γηπέδων του τένις.</seg>
                </u>
                <u xml:id="ParlaMint-GR_2020-01-13-S1-commons.u24" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg121">Ευχαριστώ, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg122">Κυρίες και κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα άνω δυτικά θεωρεία, αφού ενημερώθηκαν για την ιστορία του κτηρίου και τον τρόπο οργάνωσης και λειτουργίας της Βουλής και ξεναγήθηκαν στην έκθεση της αίθουσας «ΕΛΕΥΘΕΡΙΟΣ ΒΕΝΙΖΕΛΟΣ», τριάντα πέντε μαθητές και μαθήτριες και δύο εκπαιδευτικοί συνοδοί τους από το 1ο Γυμνάσιο Τυρνάβου.</seg>
                    <seg xml:id="ParlaMint-GR_2020-01-13-S1-commons.seg123">Η Βουλή σάς καλωσορίζει.</seg>
                    <seg xml:id="ParlaMint-GR_2020-01-13-S1-commons.seg124">Ακολουθεί η δεύτερη με αριθμό 344/7-1-2020 επίκαιρη ερώτηση δεύτερου κύκλου του ΣΤ΄ Αντιπροέδρου της Βουλής και Βουλευτή Λαρίσης του Κομμουνιστικού Κόμματος Ελλάδας κ. Γεωργίου Λαμπρούλη προς την Υπουργό Αθλητισμού και Πολιτισμού με θέμα: «Προβλήματα στις εγκαταστάσεις του Εθνικού Αθλητικού Κέντρου Λάρισας».</seg>
                    <seg xml:id="ParlaMint-GR_2020-01-13-S1-commons.seg125">Θα απαντήσει ο Υφυπουργός Αθλητισμού και Πολιτισμού κ. Ελευθέριος Αυγενάκης.</seg>
                    <seg xml:id="ParlaMint-GR_2020-01-13-S1-commons.seg126">Κύριε Βουλευτά, έχετε τον λόγο για δύο λεπτά.</seg>
                </u>
                <u xml:id="ParlaMint-GR_2020-01-13-S1-commons.u25" ana="#regular" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2020-01-13-S1-commons.seg127">Ευχαριστώ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg128">Επιτρέψτε μου για λίγα δευτερόλεπτα, να καλωσορίσω τα παιδιά που έχουν έρθει από το Γυμνάσιο Τυρνάβου, τους συμπατριώτες.</seg>
                    <seg xml:id="ParlaMint-GR_2020-01-13-S1-commons.seg129">Έρχομαι στην ερώτηση. Όπως είπατε, κυρία Πρόεδρε, η ερώτηση αφορά τα προβλήματα των εγκαταστάσεων του Εθνικού Αθλητικού Κέντρου στη Λάρισα, οι οποίες αποτελούν βασικό πυλώνα, πυρήνα δηλαδή, ανάπτυξης του αθλητισμού σε ολόκληρο τον Νομό Λάρισας εδώ και δεκαετίας. Όμως, παρουσιάζουν σοβαρά προβλήματα εξαιτίας της αδυναμίας, αν θέλετε, εξασφάλισης της σωστής συντήρησής τους, της έλλειψης αντίστοιχα των απαραίτητων υποστηρικτικών δομών, αλλά και της αδυναμίας της Γενικής Γραμματείας Αθλητισμού ή αντίστοιχων διευθύνσεων ή της Διεύθυνσης Αθλητικών Έργων και Υποδομών, να καλύψει οικονομικά τα οικονομικά μεγέθη, τα χρηματικά μεγέθη που απαιτούνται, ούτως ώστε να καλύπτονται οι ανάγκες, οι υποχρεώσεις της συντήρησης, των επισκευών, αλλά παράλληλα και τα ζητήματα των αναβαθμίσεων, όπως για παράδειγμα των ενεργειακών αναβαθμίσεων των γυμναστηρίων και των υπόλοιπων υποδομών.</seg>
                    <seg xml:id="ParlaMint-GR_2020-01-13-S1-commons.seg130">Τόσο η διοίκηση του ΕΑΚ στη Λάρισα όσο και οι εργαζόμενοι τα προηγούμενα χρόνια - γιατί δεν είναι μια κατάσταση η οποία προέκυψε το τελευταίο οκτάμηνο, ενιάμηνο, δεκάμηνο, αλλά μια κατάσταση η οποία κρατά χρόνια - , με παρεμβάσεις τους, με έγγραφα και προς τη Γενική Γραμματεία Αθλητισμού κρούουν τον κώδωνα του κινδύνου εδώ και χρόνια, αλλά και τελευταία, το καλοκαίρι εν προκειμένω. Θα καταθέσω για τα Πρακτικά την επιστολή προς τη Γενική Γραμματεία Αθλητισμού και τις προτάσεις με τα προβλήματα που υπάρχουν στο ΕΑΚ, στον πυρήνα αυτών των αθλητικών υποδομών στη Λάρισα. Κρούουν, λοιπόν, τον κώδωνα του κινδύνου για την κατάσταση των υποδομών. Εν τάχει - θα πω στη δευτερολογία μου - αφορά τις εγκαταστάσεις τόσο του Γηπέδου του Αλκαζάρ, του κλειστού γυμναστηρίου, της αίθουσας βαρέων αθλημάτων, του κολυμβητηρίου, όλων τέλος πάντων των κτηρίων και των υποδομών που υπάρχουν σε αυτόν τον πυρήνα. Εμείς στη Λάρισα τον λέμε «Πυρήνα Α΄», γιατί υπάρχει και «Πυρήνας Β΄» στο κλειστό γήπεδο της Νεάπολης.</seg>
                    <seg xml:id="ParlaMint-GR_2020-01-13-S1-commons.seg131">Παράλληλα, υπάρχει ένα τεράστιο πρόβλημα υποστελέχωσης. Ελλιπέστατο είναι το προσωπικό που απασχολείται, που εργάζεται, ούτως ώστε να έχει τη δυνατότητα και η διοίκηση, αλλά και να τυγχάνουν οι εγκαταστάσεις και οι χώροι γενικότερα της αντίστοιχης φροντίδας και επισκευών κατ' επέκταση.</seg>
                    <seg xml:id="ParlaMint-GR_2020-01-13-S1-commons.seg132">Και τα ερωτήματα - για να κλείσω, κυρία Πρόεδρε, την πρωτολογία μου - είναι τα εξής: Σε τι ενέργειες θα προβεί, θα προχωρήσει ο Υπουργός, το Υπουργείο, ώστε να εξασφαλιστούν, αφ' ενός τα κονδύλια προκειμένου να υλοποιηθούν όλες οι αναγκαίες επισκευές, τα έργα τα απαραίτητα, τα αναγκαία στην κατεύθυνση της συντήρησης των υποδομών του ΕΑΚ στη Λάρισα; Σε τι ενέργειες θα προβείτε, ούτως ώστε να στελεχωθεί με το επαρκές μόνιμο προσωπικό που είναι αναγκαίο για να λειτουργήσουν οι μονάδες αυτές;</seg>
                </u>
                <u xml:id="ParlaMint-GR_2020-01-13-S1-commons.u26" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg133">Ευχαριστώ, κύριε συνάδελφε.</seg>
                    <seg xml:id="ParlaMint-GR_2020-01-13-S1-commons.seg134">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u27" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2020-01-13-S1-commons.seg135">Ευχαριστώ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg136">Θα ήθελα να καλωσορίσω κι εγώ με τη σειρά μου τους μαθητές από τον Τύρναβο και να ευχαριστήσω τον συνάδελφο για την ερώτηση.</seg>
                    <seg xml:id="ParlaMint-GR_2020-01-13-S1-commons.seg137">Βεβαίως, θα ήθελα να διαπιστώσω κι εγώ με τη σειρά μου ότι υπάρχει πραγματικό ενδιαφέρον, διότι δεν είναι λίγες οι φορές που έχουμε μιλήσει και τηλεφωνικά μαζί, στην προσπάθεια να αντιμετωπίσετε και να αναδείξετε τα προβλήματα των αθλητικών εγκαταστάσεων του νομού σας.</seg>
                    <seg xml:id="ParlaMint-GR_2020-01-13-S1-commons.seg138">Αναφορικά με την υλοποίηση των έργων επισκευής και συντήρησης μέσω του Προγράμματος Δημοσίων Επενδύσεων, έχει ήδη εξασφαλιστεί, κύριε συνάδελφε η χρηματοδότηση για τις εγκαταστάσεις του Εθνικού Αθλητικού Κέντρου Λάρισας και συγκεκριμένα, η επισκευή και η αναβάθμιση του συστήματος θέρμανσης και ζεστού νερού χρήσης του κλειστού γυμναστηρίου Νεάπολης προϋπολογισμού 185.000 ευρώ, οι εργασίες αντιπλημμυρικής προστασίας του κλειστού γυμναστηρίου Νεαπόλεως προϋπολογισμού 150.000 ευρώ και ο έλεγχος της μελέτης στατικής επάρκειας και μελέτης στατικής ενίσχυσης του κλειστού κολυμβητηρίου και των κερκίδων του Σταδίου του ΕΑΚ Λάρισας, προϋπολογισμού περίπου 450.000 ευρώ, που αφορά τις αθλητικές εγκαταστάσεις του Σταδίου Αλκαζάρ.</seg>
                    <seg xml:id="ParlaMint-GR_2020-01-13-S1-commons.seg139">Οι υπηρεσίες μας συντάσσουν τα τεύχη δημοπράτησης και γίνονται οι απαραίτητες ενέργειες, ώστε στους επόμενους δύο μήνες να προκηρυχθεί ο σχετικός διαγωνισμός λόγω της άμεσης προτεραιότητας της στατικής επάρκειας των κτηριακών εγκαταστάσεων του Αλκαζάρ.</seg>
                    <seg xml:id="ParlaMint-GR_2020-01-13-S1-commons.seg140">Σχετικά με την αναβάθμιση του συστήματος θέρμανσης και ζεστού νερού χρήσης του κλειστού Γυμναστηρίου Νεάπολης, έχει υποβληθεί από την επιτροπή διοίκησης του ΕΑΚ Λάρισας σχετική μελέτη από μηχανικό της Περιφέρειας Θεσσαλίας και διερευνάται η δυνατότητα να αναλάβει η περιφέρεια το έργο ως φορέας υλοποίησης με τη χρηματοδότηση της Γενικής Γραμματείας Αθλητισμού μέσω του Προγράμματος Δημοσίων Επενδύσεων για ταχύτερη εξέλιξη του έργου.</seg>
                    <seg xml:id="ParlaMint-GR_2020-01-13-S1-commons.seg141">Επιπλέον, η υπηρεσία μας συντάσσει μελέτες για την εφαρμογή της εγκεκριμένης από την Πυροσβεστική Υπηρεσία μελέτης ενεργητικής πυροπροστασίας του κλειστού γυμναστηρίου Αλκαζάρ και ανακατασκευής του φυσικού χλοοτάπητα στο γήπεδο ποδοσφαίρου του Σταδίου Αλκαζάρ. Μόλις ολοκληρωθούν οι μελέτες, θα γίνουν οι απαραίτητες ενέργειες για την εξασφάλιση της χρηματοδότησης μέσα από την ένταξη τους στο πρόγραμμα του Προγράμματος Δημοσίων Επενδύσεων της Γενικής Γραμματείας Αθλητισμού.</seg>
                    <seg xml:id="ParlaMint-GR_2020-01-13-S1-commons.seg142">Η σύνταξη των τευχών και η δημοπράτηση του έργου που αφορά την αντιπλημμυρική προστασία του κλειστού γυμναστηρίου Νεάπολης θα ξεκινήσει μόλις ολοκληρωθεί η δημοπράτηση των μελετών στατικής επάρκειας και ενίσχυσης των αθλητικών εγκαταστάσεων του Σταδίου Αλκαζάρ.</seg>
                    <seg xml:id="ParlaMint-GR_2020-01-13-S1-commons.seg143">Σχετικά με τη στελέχωση του κέντρου που αναφερθήκατε με τον απαιτούμενο αριθμό προσωπικού, το Εθνικό Αθλητικό Κέντρο Λάρισας έχει καταθέσει τις ανάγκες για μόνιμο και εποχικό προσωπικό για τον τετραετή στρατηγικό προγραμματισμό προσλήψεων της Γενικής Γραμματείας Αθλητισμού. Πρέπει να τονιστεί, όμως, ότι λόγω της δημοσιονομικής διαχείρισης των τελευταίων ετών η πολιτεία καταβάλλει κάθε δυνατή προσπάθεια, ώστε όλα τα εθνικά κέντρα να μπορούν να επιτελούν το σκοπό για τον οποίο έχουν ιδρυθεί, ήτοι την παροχή του αθλητισμού ως κοινωνικό αγαθό.</seg>
                    <seg xml:id="ParlaMint-GR_2020-01-13-S1-commons.seg144">Στο πλαίσιο αυτό, το ύψος της τακτικής επιχορήγησης για τον εν λόγω φορέα θα ανέλθει έως το ποσό των 760.000 ευρώ για το τρέχον έτος, ενώ τα προβλεπόμενα έσοδα που θα αποδοθούν στο ΕΑΚ Λάρισας μέσα στο έτος θα ανέλθουν περίπου στις 120.000 ευρώ και πλέον.</seg>
                </u>
                <u xml:id="ParlaMint-GR_2020-01-13-S1-commons.u28" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg145">Ευχαριστώ, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg146">Κύριε συνάδελφε, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u29" ana="#regular" who="#ΛΑΜΠΡΟΥΛΗΣ_ΑΡΙΣΤΕΙΔΗ_ΓΕΩΡΓΙΟΣ">
                    <seg xml:id="ParlaMint-GR_2020-01-13-S1-commons.seg147">Ευχαριστώ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg148">Αναφέρθηκα στην πρωτολογία μου στο ζήτημα της υποχρηματοδότησης, για να ξεκινήσω από το τελευταίο που είπατε, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg149">Όντως, είναι πενιχρότατος ο προϋπολογισμός και τα κονδύλια που διατίθενται για έναν τέτοιο αθλητικό πυρήνα, όπως το ΕΑΚ της Λάρισας, οι 600.000 ευρώ ή και οι 700.000 ευρώ ή οι 800.000 ευρώ.</seg>
                    <seg xml:id="ParlaMint-GR_2020-01-13-S1-commons.seg150">Επίσης, το είπα στην πρωτολογία μου και θα το καταθέσω και στα Πρακτικά - ενδεχομένως, το έχετε και εσείς υπ' όψιν - το έγγραφο της διοίκησης του ΕΑΚ με τις αντίστοιχες παρεμβάσεις που ζητούσε από το καλοκαίρι του 2019, το περσινό καλοκαίρι δηλαδή. Το κόστος ήταν περίπου, με βάση τους δικούς τους υπολογισμούς, όχι τελικό αλλά κατά προσέγγιση, γύρω στο ένα εκατομμύριο, που αφορά όλες τις αθλητικές υποδομές.</seg>
                    <seg xml:id="ParlaMint-GR_2020-01-13-S1-commons.seg151">Για το γήπεδο του Αλκαζάρ αναφερθήκατε και σε ό,τι αφορά τον χλοοτάπητα, αλλά και τη στατικότητα των κερκίδων, όπως, επίσης, και των υφιστάμενων χώρων που χρησιμοποιούνται στο εσωτερικό των κερκίδων από διάφορα αθλήματα. Καθώς, επίσης, βεβαίως υπάρχουν και οι ελλείψεις που αναφέρθηκαν και στην προηγούμενη ερώτηση για τον απαραίτητο εξοπλισμό που έχει να κάνει με την με τις ανάγκες άθλησης των αθλουμένων, των αθλητών στο σύνολο τους, όχι μόνο στον στίβο, αλλά και στα υπόλοιπα αθλήματα.</seg>
                    <seg xml:id="ParlaMint-GR_2020-01-13-S1-commons.seg152">Στο Πρόγραμμα Δημοσίων Επενδύσεων είχαν ενταχθεί από το καλοκαίρι του 2017 και παρουσιάζουν καθυστέρηση - το αποτυπώνουμε και στην ερώτηση - και τα ζητήματα που αφορούσαν την αντιπλημμυρική προστασία του κτηρίου του κλειστού της Νεάπολης, αλλά και οι εργασίες επισκευής και συντήρησης του ΕΑΚ στη Λάρισα, καθώς και η ενεργειακή αναβάθμιση των εγκαταστάσεων για τον εκσυγχρονισμό τους και φυσικά τη μείωση του κόστους λειτουργίας τους.</seg>
                    <seg xml:id="ParlaMint-GR_2020-01-13-S1-commons.seg153">Επίσης, σε ό,τι αφορά το κλειστό γυμναστήριο στην Νεάπολη θεωρούμε και το επισημαίνουν και το έχουμε επισημάνει εδώ και χρόνια, από τότε που παραχωρήθηκε ο γειτονικός χώρος στο κλειστό της Νεάπολης στη «Γήπεδο Α.Ε.», ότι χρειάζεται οπωσδήποτε παρέμβαση και απαιτείται να αντιμετωπιστεί αυτό το σοβαρό πρόβλημα που δημιουργήθηκε με την παραχώρηση αυτής της έκτασης στη «ΓΗΠΕΔΟ Α.Ε.», με αποτέλεσμα να θέτει σε σοβαρό κίνδυνο και την ασφαλή λειτουργία της εγκατάστασης του κλειστού γυμναστηρίου, σε περιόδους, δηλαδή, που φιλοξενεί αγώνες είτε, αν θέλετε, πρωταθλήματα κ.λπ.. Είναι ένα σοβαρό ζήτημα το οποίο επισημαίνουν και οι εκάστοτε διοικήσεις διαχρονικά, και η τελευταία και με το έγγραφο της η διοίκηση του ΕΑΚ στη Λάρισα.</seg>
                    <seg xml:id="ParlaMint-GR_2020-01-13-S1-commons.seg154">Παράλληλα με αυτό, απαιτείται φυσικά και προσωπικό. Γιατί κοιτάξτε να δείτε. Να γίνουν όλα αυτά και πρέπει να γίνουν και κονδύλια να δοθούν και πρέπει να δοθούν. Ειπώθηκε και προηγουμένως. Δίνουμε δισεκατομμύρια για ανάγκες πολεμικές, την ίδια ώρα που αφαιμάσσεται ο ελληνικός λαός και στερείται βασικές ανάγκες και για την παιδεία, την υγεία, την άθλησή του δίνουμε ψίχουλα. Αυτό δεν μπορεί να συνεχιστεί.</seg>
                    <seg xml:id="ParlaMint-GR_2020-01-13-S1-commons.seg155">Εμείς θεωρούμε ναι, ότι πρέπει το κράτος να έχει τη φροντίδα, την ευθύνη για τη δημιουργία και νέων δομών, αν θέλετε.</seg>
                    <seg xml:id="ParlaMint-GR_2020-01-13-S1-commons.seg156">Οι συγκεκριμένες εγκαταστάσεις για τις οποίες έγινε η ερώτηση και τις συζητούμε σήμερα, στη βάση, δηλαδή, των συσσωρευμένων προβλημάτων, στην κατεύθυνση επισκευών και των προβλημάτων που έχουν προκύψει από τη χρήση τους διαχρονικά, είναι πάρα πολλά χρόνια που λειτουργούν. Είναι σαράντα και πενήντα χρόνια. Και δείτε τώρα, το προσωπικό δεν μπορεί να ανταπεξέλθει στα βασικά, στην καθημερινή λειτουργία και συντήρηση αυτών των εγκαταστάσεων, πολύ δε περισσότερο που όντως έχει αυξηθεί κατακόρυφα φυσικά ο αριθμός των αθλουμένων, των ομάδων που συμμετέχουν εκεί.</seg>
                    <seg xml:id="ParlaMint-GR_2020-01-13-S1-commons.seg157">Και βέβαια, εμείς λέμε ότι προκύπτει και ως αναγκαιότητα η δημιουργία νέων αθλητικών εγκαταστάσεων με ευθύνη του κράτους και όχι μόνο στη Λάρισα, αλλά και στην περιφέρεια της Λάρισας, στα πλαίσια του νομού.</seg>
                    <seg xml:id="ParlaMint-GR_2020-01-13-S1-commons.seg158">Έτσι, λοιπόν, κύριε Υπουργέ, τρεις άξονες μπαίνουν στο ερώτημα. Ο πρώτος είναι, λοιπόν, όλα αυτά τα έργα τα οποία θα είναι απαραίτητα και θα πρέπει οπωσδήποτε να δρομολογηθούν και άμεσα να υλοποιηθούν, να προχωρήσουν στην υλοποίησή τους, προκειμένου να μην έχουμε ενδεχόμενους κινδύνους για αθλούμενους και μη. Ο δεύτερος είναι το προσωπικό. Και ο τρίτος είναι η χρηματοδότηση.</seg>
                    <seg xml:id="ParlaMint-GR_2020-01-13-S1-commons.seg159">Ευχαριστώ, κυρία Πρόεδρε.</seg>
                </u>
                <u xml:id="ParlaMint-GR_2020-01-13-S1-commons.u30" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg160">Κι εγώ, κύριε συνάδελφε.</seg>
                    <seg xml:id="ParlaMint-GR_2020-01-13-S1-commons.seg161">Κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u31" ana="#regular" who="#ΑΥΓΕΝΑΚΗΣ_ΚΩΝΣΤΑΝΤΙΝΟΥ_ΕΛΕΥΘΕΡΙΟΣ">
                    <seg xml:id="ParlaMint-GR_2020-01-13-S1-commons.seg162">Ευχαριστώ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg163">Κύριε συνάδελφε, θα μου επιτρέψετε να θυμίσω για άλλη μία φορά ότι φέτος διανύουμε ολυμπιακή χρονιά. Είναι η χρονιά για την οποία προετοιμάζονται εντατικά όλοι οι αθλητές μας προκειμένου να διακριθούν και να κατακτήσουν ένα πολυπόθητο μετάλλιο. Στο Τόκιο θα διεξαχθούν οι Ολυμπιακοί και Παραολυμπιακοί Αγώνες, στους οποίους είμαι βέβαιος ότι οι εκπρόσωποί μας αθλητές θα δώσουν την ψυχή τους για να κερδίσουν μία θέση στη μεγάλη λίστα των ολυμπιονικών μας και να μας γεμίσουν με απερίγραπτες στιγμές εθνικής υπερηφάνειας. Εμείς σε αυτή την προσπάθεια, τόσο ως Υπουργείο Αθλητισμού, αλλά φυσικά και ως Κοινοβούλιο και ως Κυβέρνηση, είμαστε αρωγοί στο όνειρό τους και φυσικά θα τους στηρίξουμε έμπρακτα.</seg>
                    <seg xml:id="ParlaMint-GR_2020-01-13-S1-commons.seg164">Κύριε συνάδελφε, γνωρίζουμε πολύ καλά ότι η οικονομική κατάσταση στην οποία βρίσκονται τα αθλητικά κέντρα δεν είναι η καλύτερη. Στο μέτρο που έχουμε τη δυνατότητα, προσπαθούμε να βοηθήσουμε και στον τομέα του προσωπικού και στον τομέα των υποδομών.</seg>
                    <seg xml:id="ParlaMint-GR_2020-01-13-S1-commons.seg165">Εν προκειμένω για το ΕΑΚ Λάρισας προ ολίγων ημερών εγκρίναμε επιπλέον έκτακτη επιχορήγηση πάνω από 50.000 ευρώ, για να βοηθήσουμε την κάλυψη εκτάκτων υποχρεώσεων του φορέα μετά από αίτημα της νέας διοικούσας επιτροπής, την οποία και εμπιστεύομαι και στηρίζω απόλυτα. Εκτός αυτού, οφείλουμε να παρέχουμε κίνητρα και να ενθαρρύνουμε τα αθλητικά κέντρα να αναζητούν ίδιους πόρους. Είμαστε σε επαφή με την Περιφέρεια Θεσσαλίας και θα πραγματοποιήσουμε από κοινού έναν προγραμματισμό για την ανάπτυξη, τόσο του ΕΑΚ Λάρισας, όσο και των υπολοίπων εγκαταστάσεων της περιοχής.</seg>
                    <seg xml:id="ParlaMint-GR_2020-01-13-S1-commons.seg166">Σε αυτή τη φιλοσοφία κινούμαστε και όσον αφορά τις υπόλοιπες υποδομές της χώρας μας. Για τον λόγο αυτόν πρόκειται να εκπονηθούν σχέδια συνεργασίας και με τις υπόλοιπες περιφέρειες. Πρέπει να καταστεί σαφές ότι με την έγκριση του προϋπολογισμού για το έτος 2020 στοχεύουμε να ξεφύγουμε από τη μιζέρια και τις φοβικές νοοτροπίες και να προχωρήσουμε τολμηρά, βελτιώνοντας και εκσυγχρονίζοντας τις αθλητικές εγκαταστάσεις της χώρας μας.</seg>
                    <seg xml:id="ParlaMint-GR_2020-01-13-S1-commons.seg167">Υλοποιούμε προγράμματα για τον εκσυγχρονισμό, τη συντήρηση και την ενεργειακή αναβάθμιση των αθλητικών υποδομών, που θα συμβάλει σημαντικά στη δραστική μείωση του κόστους λειτουργίας των υποδομών αυτών, όσο φυσικά και στην προστασία του περιβάλλοντος.</seg>
                    <seg xml:id="ParlaMint-GR_2020-01-13-S1-commons.seg168">Συνεχίζουμε και επεκτείνουμε, σε συνεργασία με το Υπουργείο Εσωτερικών, το πρόγραμμα «ΦΙΛΟΔΗΜΟΣ ΙΙ». Μέχρι στιγμής σε περίοδο μόλις τεσσάρων μηνών έχουμε εντάξει επιπλέον πενήντα αθλητικά έργα προϋπολογισμού περίπου 35 εκατομμυρίων ευρώ. Αποτελεί μεγάλο μας στόχο να απορροφήσουμε ακόμη περισσότερα ποσά από το Πρόγραμμα Δημοσίων Επενδύσεων για το 2020 προς όφελος των αθλητικών υποδομών και κατ' επέκταση της κοινωνίας. Προς αυτή την κατεύθυνση έχουμε πάρει μiα σειρά από πρωτοβουλίες για τις αθλητικές υποδομές και την αναβάθμισή τους.</seg>
                    <seg xml:id="ParlaMint-GR_2020-01-13-S1-commons.seg169">Είναι η πρώτη φορά, κύριε συνάδελφε, που μια κυβέρνηση προέταξε τους αθλητές και τις ανάγκες τους και τις έθεσε σε προτεραιότητα. Το πιστεύουμε και το πράττουμε. Πραγματοποιήσαμε συνάντηση με τους ολυμπιονίκες της χώρας μας και ακούσαμε το αίτημά τους να αξιοποιηθούν ουσιαστικά για την προώθηση του αθλητισμού και του ολυμπιακού πνεύματος. Στο πλαίσιο του νόμου αυτού θεσπίσαμε πριν μερικούς μήνες μια διάταξη, η οποία θυμίζω ότι ψηφίστηκε από όλα τα κόμματα της Βουλής, τη διάταξη της απόσπασης των ολυμπιονικών στη Γενική Γραμματεία Αθλητισμού και στους εποπτευόμενους φορείς σε όλη την Ελλάδα.</seg>
                    <seg xml:id="ParlaMint-GR_2020-01-13-S1-commons.seg170">Παράλληλα η άθληση για όλους αποτελεί προτεραιότητά μας και οι πολιτικές μας εστιάζουν στην ενίσχυση του θεσμού. Να σημειωθεί ότι φέτος για πρώτη φορά τα προγράμματα άθλησης για όλους ξεκίνησαν έγκαιρα. Για πρώτη φορά, σημειώνω ότι τα προγράμματα υλοποιούνται από τον Οκτώβριο και όχι μετά τα Χριστούγεννα, όπως ξεκινούσαν τις προηγούμενες χρονιές. Υλοποιούμε, δηλαδή, πέντε χιλιάδες προγράμματα, όπου απασχολούνται περίπου χίλιοι διακόσιοι πτυχιούχοι Φυσικής Αγωγής και συμμετέχουν περίπου εκατό χιλιάδες συμπολίτες μας.</seg>
                    <seg xml:id="ParlaMint-GR_2020-01-13-S1-commons.seg171">Το πρόγραμμά μας για τον αθλητισμό έχει σε πρώτο πλάνο την αναβάθμιση του επαγγελματικού και αγωνιστικού αθλητισμού. Προχωράμε με βήματα σταθερά και αποφασιστικά για τη στήριξη του αθλητισμού υψηλών επιδόσεων και τη βελτίωση του αθλητικού νόμου, δίνοντας βαρύτητα στην αντιμετώπιση της βίας μέσα και έξω από τα γήπεδα, στην αντιμετώπιση της κακοδιαχείρισης και φυσικά στη διαφάνεια.</seg>
                    <seg xml:id="ParlaMint-GR_2020-01-13-S1-commons.seg172">Στο πλαίσιο αυτό έχουμε ήδη ξεκινήσει την εφαρμογή ενός αξιοκρατικού συστήματος αξιολόγησης των ομοσπονδιών, το πρωτοποριακό και καινοτόμο σύστημα αξιολόγησης «ΧΙΛΩΝ», με απολύτως μετρήσιμα στοιχεία, που αποτυπώνει δεδομένα για τις πλήρεις δραστηριότητες των ομοσπονδιών. Η κατανομή της κρατικής επιχορήγησης θα γίνει με απόλυτη αξιοκρατία και διαφάνεια έως τον επόμενο χρόνο. Το σύστημα αυτό υλοποιείται βασισμένο στις βασικές αρχές του Συμβουλίου της Ευρώπης.</seg>
                    <seg xml:id="ParlaMint-GR_2020-01-13-S1-commons.seg173">Θα ήθελα να κάνω μία αναφορά μόνο στο κομβικό ζήτημα της οπαδικής βίας. Προχωρούμε σε συνεργασία με το Υπουργείο Προστασίας του Πολίτη, που έχει τον πρώτο λόγο, με το Υπουργείο Δικαιοσύνης και με το Υπουργείο Ψηφιακής Πολιτικής, με ενέργειες συντονισμένες τόσο με την ΕΠΟ, όσο και τη Super League, με άξονα την ουσιαστική παρέμβαση, ώστε να αντιμετωπίσουμε άμεσα και έγκαιρα τα περιστατικά οπαδικής βίας.</seg>
                    <seg xml:id="ParlaMint-GR_2020-01-13-S1-commons.seg174">Επίσης, σε ό,τι αφορά το ντόπινγκ να σημειώσω ότι στο πλαίσιο καταπολέμησης του ντόπινγκ ενισχύουμε θεσμικά και στηρίζουμε την αποστολή και το έργο του Εθνικού Συμβουλίου Καταπολέμησης του Ντόπινγκ - κοινώς ΕΣΚΑΝ - που από σήμερα που συζητάμε, με την υπογραφή και του Υφυπουργού Οικονομικών, του κ. Σκυλακάκη, μετατράπηκε σε Εθνικό Οργανισμό για την Καταπολέμηση του Ντόπινγκ, στο πλαίσιο συμμόρφωσής μας με τις παρατηρήσεις και τις προτάσεις του Παγκόσμιου Οργανισμού Αντιντόπινγκ, κοινώς WADA.</seg>
                    <seg xml:id="ParlaMint-GR_2020-01-13-S1-commons.seg175">Συστήσαμε επιστημονική επιτροπή για την υποστήριξη του έργου του οργανισμού, προχωρήσαμε τη διαδικασία μεταφοράς του εργαστηρίου αντιντόπινγκ από το ΟΑΚΑ στον «Δημόκριτο», ενώ προχωράμε τις διαδικασίες για την αγορά του απαιτούμενου εξοπλισμού ύψους 2 εκατομμυρίων ευρώ.</seg>
                    <seg xml:id="ParlaMint-GR_2020-01-13-S1-commons.seg176">Ακόμη, χάρη στον πρόσφατο νόμο που θέσπισε πρόσφατα η Κυβέρνηση λίγο πριν από τις γιορτές, το Υπουργείο Οικονομικών - με δύο πολύ σημαντικές διατάξεις που έγιναν νόμος του κράτους - προχώρησε στην μείωση του φόρου στα επαγγελματικά συμβόλαια στο 22% από το 45%, αλλά και στα φοροκίνητρα για όλα και μόνο τα ερασιτεχνικά σωματεία της χώρας μας. Αυτές οι δύο διατάξεις θα συμβάλλουν αποφασιστικά στην ανάπτυξη του ερασιτεχνικού αθλητισμού και είναι ρυθμίσεις που θα δώσουν ανάσα στον χώρο του ερασιτεχνικού αθλητισμού και των αθλητών συνολικότερα.</seg>
                    <seg xml:id="ParlaMint-GR_2020-01-13-S1-commons.seg177">Τώρα μια τελευταία μόνο αναφορά στο πλαίσιο της εξωστρέφειας. Την περίοδο αυτή βρίσκεται στη Βουλή το σχέδιο νόμου με τίτλο: «Το μνημόνιο συνεργασίας μεταξύ του Υπουργείου Πολιτισμού και Αθλητισμού της Ελληνικής Δημοκρατίας και του Υπουργείου Παιδείας, Πολιτισμού, Αθλητισμού, Επιστημών και Τεχνολογίας της Ιαπωνίας».</seg>
                    <seg xml:id="ParlaMint-GR_2020-01-13-S1-commons.seg178">Με την κύρωση της συμφωνίας αυτής ενισχύεται η συνεργασία μεταξύ των δύο χωρών, με την Ιαπωνία και την Ελλάδα, με μια σύγχρονη υπερδύναμη στον τομέα του αθλητισμού, των υποδομών και των επιστημών εν όψει φυσικά των Ολυμπιακών και Παραολυμπιακών Αγώνων, και να σημειωθεί ότι έχουμε υπογράψει ήδη μνημόνιο συνεργασίας και με την Κίνα λίγους μήνες πριν κατά την επίσκεψη του Προέδρου της Κίνας στη χώρα μας.</seg>
                    <seg xml:id="ParlaMint-GR_2020-01-13-S1-commons.seg179">Με αυτά τα βήματα, σε γενικές γραμμές πιστεύουμε και δουλεύουμε στην αναβάθμιση του αθλητισμού, και, φυσικά, στην ενίσχυση των αθλητών μας και των προσπαθειών των οποίων κάνουμε.</seg>
                    <seg xml:id="ParlaMint-GR_2020-01-13-S1-commons.seg180">Είμαστε βέβαιοι ότι κανένας σε αυτή την Αίθουσα δεν θέλει περισσότερο ή λιγότερο το καλό των αθλητών μας. Είμαστε επίσης βέβαιοι ότι σε ζητήματα τέτοιας φύσεως έχουμε πεδίο λαμπρό να συνεννοηθούμε, να συνεργαστούμε και να πετύχουμε το καλύτερο.</seg>
                    <seg xml:id="ParlaMint-GR_2020-01-13-S1-commons.seg181">Σας ευχαριστώ θερμά.</seg>
                </u>
                <u xml:id="ParlaMint-GR_2020-01-13-S1-commons.u32" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg182">Κι εμείς ευχαριστούμε, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg183">Συνεχίζουμε με την πρώτη με αριθμό 352/7-1-2020 επίκαιρη ερώτηση δευτέρου κύκλου της Βουλευτού Χαλκιδικής του Συνασπισμού Ριζοσπαστικής Αριστεράς κ. Κυριακής Μάλαμα προς τον Υπουργό Εξωτερικών, με θέμα: «Ανάγκη άμεσων ενεργειών για τον επαναπατρισμό των Ελλήνων ναυτικών που βρίσκονται εγκλωβισμένοι στο Τζιμπουτί», στην οποία θα απαντήσει ο Υφυπουργός Εξωτερικών κ. Κωνσταντίνος Βλάσης.</seg>
                    <seg xml:id="ParlaMint-GR_2020-01-13-S1-commons.seg184">Κυρία συνάδελφε, έχετε τον λόγο για δύο λεπτά.</seg>
                </u>
                <u xml:id="ParlaMint-GR_2020-01-13-S1-commons.u33" ana="#regular" who="#ΜΑΛΑΜΑ_ΙΩΑΝΝΗ_ΚΥΡΙΑΚΗ">
                    <seg xml:id="ParlaMint-GR_2020-01-13-S1-commons.seg185">Ευχαριστώ, κυρία Πρόεδρε.</seg>
                    <seg xml:id="ParlaMint-GR_2020-01-13-S1-commons.seg186">Κύριε Υπουργέ, όπως γνωρίζετε, αυτή τη στιγμή που μιλάμε βρίσκονται εγκλωβισμένοι στα τρία ναυτικά μίλια έξω από το Τζιμπουτί τέσσερις Έλληνες ναυτικοί, οι οποίοι έχουν εγκαταλειφθεί εδώ και τέσσερις μήνες στο έλεος της τύχης. Οι άνθρωποι αυτοί εργάζονταν σε δύο πλοία εξωχώριας εταιρείας συμφερόντων του εφοπλιστή Αλέξανδρου Τσάκου.</seg>
                    <seg xml:id="ParlaMint-GR_2020-01-13-S1-commons.seg187">Η εταιρεία αυτή χρεοκόπησε και μέχρι σήμερα παρά τις διαρκείς παρεμβάσεις μας και προς το δικό σας Υπουργείο και προς το Υπουργείο Εμπορικής Ναυτιλίας, δεν καταφέραμε να επαναπατρίσουμε αυτούς τους ανθρώπους.</seg>
                    <seg xml:id="ParlaMint-GR_2020-01-13-S1-commons.seg188">Δυστυχώς, η ζωή αυτών των Ελλήνων ναυτικών έχει γίνει, ας μου επιτραπεί η έκφραση, «μπαλάκι» ανάμεσα στα Υπουργεία, την ασφαλιστική εταιρεία που υποτίθεται ότι θα μεριμνούσε για την επιστροφή τους και τον εφοπλιστή, ο οποίος όλο αυτό το διάστημα είναι εξαφανισμένος απ' όλη την υπόθεση.</seg>
                    <seg xml:id="ParlaMint-GR_2020-01-13-S1-commons.seg189">Πριν από μερικές εβδομάδες κατέστη εφικτή η επιστροφή ενός εκ των πέντε Ελλήνων ναυτικών που βρίσκονται στα πλοία, ο οποίος είχε σοβαρά προβλήματα υγείας, όπως άλλωστε και κάποιοι από τους ναυτικούς που παραμένουν εγκλωβισμένοι. Τότε ο Υπουργός Εμπορικής Ναυτιλίας είχε δηλώσει μέσω του λογαριασμού του στην κοινωνική δικτύωση ότι οι προσπάθειες συνεχίζονται για τους υπόλοιπους τέσσερις. Σας διαβεβαιώ ότι έκτοτε δεν έχει γίνει απολύτως καμμία προσπάθεια, με τη ζωή των ναυτικών καθημερινά να επιδεινώνεται.</seg>
                    <seg xml:id="ParlaMint-GR_2020-01-13-S1-commons.seg190">Η επικοινωνία με τις οικογένειές τους στηρίζεται αποκλειστικά και μόνο στις φιλότιμες προσπάθειες της επίτιμης Προξένου της Ελλάδας στο Τζιμπουτί, που τους εφοδιάζει και τους προμηθεύει με προπληρωμένες κάρτες internet, ενώ τα τρόφιμα και τα φάρμακα απουσιάζουν δραματικά.</seg>
                    <seg xml:id="ParlaMint-GR_2020-01-13-S1-commons.seg191">Επειδή έχουμε την αίσθηση ότι το τελευταίο διάστημα οι προσπάθειες για τον επαναπατρισμό των ναυτικών έχουν ατονήσει κι επειδή είναι απαράδεκτο να παρατάμε στην τύχη τους τέσσερις Έλληνες ναυτικούς στα ανοικτά της θάλασσας, θα πρέπει με αφορμή τη σημερινή συζήτηση να στείλουμε ένα ξεκάθαρο μήνυμα σε αυτούς τους ανθρώπους και στις οικογένειές τους ότι η Ελλάδα δεν τους έχει παρατήσει στο άγνωστο με βάρκα την ελπίδα.</seg>
                    <seg xml:id="ParlaMint-GR_2020-01-13-S1-commons.seg192">Στο πλαίσιο αυτό, λοιπόν, θα ήθελα να σας ρωτήσω, κύριε Υπουργέ, τα εξής: Πρώτον, πώς σκοπεύετε να δράσετε από εδώ και πέρα, ώστε να επιστρέψουν άμεσα οι άνθρωποι στις οικογένειές τους με τις καλύτερες δυνατές συνθήκες;</seg>
                    <seg xml:id="ParlaMint-GR_2020-01-13-S1-commons.seg193">Δεύτερον, γιατί ενώ τελεσφόρησαν οι προσπάθειες για τον επαναπατρισμό ενός από τους αρχικά πέντε ναυτικούς που βρίσκονται στα δύο πλοία, για τους άλλους τέσσερις δεν υπήρξε η ίδια θετική κατάληξη;</seg>
                    <seg xml:id="ParlaMint-GR_2020-01-13-S1-commons.seg194">Τρίτον, πώς σκοπεύει η ελληνική πολιτεία να πιέσει τον εφοπλιστή Αλέξανδρο Τσάκο να αναλάβει τις ευθύνες του, για το γεγονός ότι αδιαφορεί για τους εργαζόμενους τους οποίους και παράτησε μεσοπέλαγα;</seg>
                    <seg xml:id="ParlaMint-GR_2020-01-13-S1-commons.seg195">Επίσης, πώς θα ελεγχθεί και η ασφαλιστική εταιρεία «P&amp;Ι CLUB» για το γεγονός ότι δεν καλύπτει τις υποχρεώσεις της, ώστε να αντικατασταθεί το πλήρωμα και να επιστρέψουν οι άνθρωποι στις οικογένειές τους;</seg>
                    <seg xml:id="ParlaMint-GR_2020-01-13-S1-commons.seg196">Σας ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u34" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg197">Ευχαριστώ, κυρία συνάδελφε.</seg>
                    <seg xml:id="ParlaMint-GR_2020-01-13-S1-commons.seg198">Ορίστε, κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u35" ana="#regular" who="#ΒΛΑΣΗΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2020-01-13-S1-commons.seg199">Κυρία συνάδελφε, σας ευχαριστώ πρώτα απ' όλα για την ερώτησή σας.</seg>
                    <seg xml:id="ParlaMint-GR_2020-01-13-S1-commons.seg200">Πιστέψτε με, μοιραζόμαστε την ίδια ανησυχία μαζί σας και ακόμα περισσότερο, βέβαια, την ανησυχία των συγγενών αυτών των ναυτικών που βρίσκονται αυτή τη στιγμή εγκλωβισμένοι στα δύο πλοία. Σίγουρα, όμως, δεν έχουν αφεθεί στο έλεος της τύχης τους, όπως είπατε.</seg>
                    <seg xml:id="ParlaMint-GR_2020-01-13-S1-commons.seg201">Θα ξεκινήσω από το τέλος, όσον αφορά τις ευθύνες του εφοπλιστή. Δυστυχώς, το ζήτημα των ευθυνών εκφεύγει των αρμοδιοτήτων του Υπουργείου Εξωτερικών, οπότε δεν μπορώ σ' αυτό να σας δώσω μια απάντηση, Πάντως, από την πρώτη στιγμή που το Υπουργείο Εξωτερικών ενημερώθηκε για το ζήτημα των Ελλήνων ναυτικών στα πλοία «ΠΤΟΛΕΜΑΙΟΣ» και «ΑΡΙΜΠΑΣ», έχουν αναληφθεί συντονισμένες προσπάθειες με τις αρχές μας στο εξωτερικό και το Υπουργείο Ναυτιλίας και Νησιωτικής πολιτικής, προκειμένου να παρασχεθεί κάθε δυνατή συνδρομή στους Έλληνες ναυτικούς και να επιτευχθεί ο επαναπατρισμός τους το συντομότερο δυνατόν.</seg>
                    <seg xml:id="ParlaMint-GR_2020-01-13-S1-commons.seg202">Η Πρεσβεία της Ελλάδος στην Αντίς Αμπέμπα, σε στενή συνεργασία με την επίτιμη πρόξενο της χώρας μας στο Τζιμπουτί στο πλαίσιο της προξενικής συνδρομής, βρίσκονται σε διαρκή καθημερινή επικοινωνία με τους Έλληνες ναυτικούς και ενημερώνονται για την κατάσταση της υγείας τους και τις συνθήκες διαβίωσης.</seg>
                    <seg xml:id="ParlaMint-GR_2020-01-13-S1-commons.seg203">Στο πλαίσιο αυτό και κατόπιν συνεννοήσεων με την ασφαλιστική εταιρεία έχει διασφαλιστεί η παροχή τροφής, ειδών πρώτης ανάγκης και ιατροφαρμακευτικής περίθαλψης προς τα μέλη του πληρώματος, για όσο διάστημα διαρκεί η παραμονή τους στο πλοίο. Επιπλέον, οι αρχές του Υπουργείου Εξωτερικών έχουν ενεργοποιήσει όλους τους διαθέσιμους διαύλους επικοινωνίας με τις αρχές του Τζιμπουτί, έτσι ώστε να επιτραπεί η αποβίβαση και ο επαναπατρισμός των Ελλήνων ναυτικών.</seg>
                    <seg xml:id="ParlaMint-GR_2020-01-13-S1-commons.seg204">Στο πλαίσιο αυτών των συντονισμένων προσπαθειών έχουν ενημερωθεί για το ζήτημα η Παγκόσμια Ομοσπονδία Μεταφορών, οι διπλωματικές αρχές άλλων κρατών - μελών της Ευρωπαϊκής Ένωσης στο Τζιμπουτί, όπως και η αντιπροσωπεία της Ευρωπαϊκής Ένωσης, προκειμένου να ασκηθούν οι απαραίτητες πιέσεις στις αρχές του Τζιμπουτί και να επιτραπεί ο επαναπατρισμός των συμπατριωτών μας. Σε αποτέλεσμα των ενεργειών αυτών μέχρι στιγμής έχει επιτευχθεί ο επαναπατρισμός ενός εκ των μελών του πληρώματος, χωρίς αυτό να σημαίνει ότι είμαστε ικανοποιημένοι και δεν θα παλέψουμε μέχρι τέλους, ώστε το συντομότερο δυνατόν να επαναπατριστούν και τα υπόλοιπα μέλη του πληρώματος.</seg>
                    <seg xml:id="ParlaMint-GR_2020-01-13-S1-commons.seg205">Το Υπουργείο Εξωτερικών παραμένει σε διαρκή συντονισμό με όλους τους εμπλεκόμενους φορείς και καταβάλλονται συνεχείς προσπάθειες, προκειμένου να λάβει τέλος η περιπέτεια των τεσσάρων Ελλήνων ναυτικών το συντομότερο δυνατό.</seg>
                </u>
                <u xml:id="ParlaMint-GR_2020-01-13-S1-commons.u36" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg206">Ευχαριστώ, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg207">Κυρία συνάδελφε, ορίστε, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u37" ana="#regular" who="#ΜΑΛΑΜΑ_ΙΩΑΝΝΗ_ΚΥΡΙΑΚΗ">
                    <seg xml:id="ParlaMint-GR_2020-01-13-S1-commons.seg208">Κύριε Υπουργέ, είναι αδιανόητο το ελληνικό εφοπλιστικό κεφάλαιο και ο κ. Τσάκος συγκεκριμένα να μην έχει αναλάβει καμμία, μα καμμία απολύτως ευθύνη. Είναι πραγματικά τραγικό.</seg>
                    <seg xml:id="ParlaMint-GR_2020-01-13-S1-commons.seg209">Επίσης, δεν γνωρίζουμε αν αληθεύει - υπάρχουν βάσιμες καταγγελίες - ότι η ασφαλιστική εταιρεία δεν έχει αντικαταστήσει ακόμη το πλήρωμα, γιατί δεν επιθυμεί να καλύψει εν συνόλω το κόστος διαβίωσης του νέου πληρώματος που θα αναλάβει τα πλοία μέχρι να εκπλειστηριαστούν.</seg>
                    <seg xml:id="ParlaMint-GR_2020-01-13-S1-commons.seg210">Με άλλα λόγια, ο ένας χρεοκοπεί μία offshore, ο άλλος δεν θέλει να πληρώσει, η πολιτεία δεν πιέζει και οι ναυτικοί μας, εκείνοι που υποτίθεται ότι στηρίζουν την ελληνική ναυτιλία στις θάλασσες του κόσμου, λιμοκτονούν παραμελημένοι κυριολεκτικά στο έλεος της θάλασσας.</seg>
                    <seg xml:id="ParlaMint-GR_2020-01-13-S1-commons.seg211">Το αίτημα, λοιπόν, των οικογενειών, κύριε Υπουργέ, είναι να επιστρέψουν αμέσως οι άνθρωποι. Να επιστρέψουν πίσω και να αναλάβουν τις ευθύνες τους όσοι φταίνε γι' αυτό το τετράμηνο και πλέον αποκλεισμού αυτών των ανθρώπων στη θάλασσα.</seg>
                    <seg xml:id="ParlaMint-GR_2020-01-13-S1-commons.seg212">Εμείς θα συνεχίσουμε να πιέζουμε για να μην κρύβονται οι ευθύνες πίσω από διαδικασίες και κωλυσιεργίες και θέλουμε να ελεγχθούν όλοι όσοι εμπλέκονται σε αυτήν την υπόθεση. Η χώρα και οι άνθρωποί της είναι πάνω από τις κερδοσκοπικές ορέξεις του επιθετικού εφοπλιστικού κεφαλαίου και πρέπει άμεσα η πολιτεία να αποδείξει ότι δεν κωλυσιεργεί μπροστά σε τόσο, μα τόσο σοβαρές υποθέσεις.</seg>
                    <seg xml:id="ParlaMint-GR_2020-01-13-S1-commons.seg213">Άρα, λοιπόν, αναμένουμε από το Υπουργείο Εξωτερικών να δράσει γρήγορα και να μας πει τι ακριβώς θα πράξει, ώστε να επιστρέψουν οι ναυτικοί άμεσα, ει δυνατόν και αύριο.</seg>
                    <seg xml:id="ParlaMint-GR_2020-01-13-S1-commons.seg214">Σας ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u38" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg215">Και εγώ, κυρία συνάδελφε.</seg>
                    <seg xml:id="ParlaMint-GR_2020-01-13-S1-commons.seg216">Ορίστε, κύριε Υπουργέ, έχετε τον λόγο.</seg>
                </u>
                <u xml:id="ParlaMint-GR_2020-01-13-S1-commons.u39" ana="#regular" who="#ΒΛΑΣΗΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2020-01-13-S1-commons.seg217">Κυρία συνάδελφε, επανέρχομαι και λέω ότι όσον αφορά στις ευθύνες της εφοπλίστριας εταιρείας δεν ανήκει στις αρμοδιότητες του Υπουργείου Εξωτερικών, οπότε καλό είναι να μην επαναλαμβάνεσθε. Όχι μόνο δεν κωλυσιεργούμε, αλλά πιστέψτε με ότι το πρόβλημα αυτό - που είναι τεράστιο πρόβλημα, να μην το πω σκέτο «πρόβλημα» - είναι καθημερινά στην ατζέντα μας.</seg>
                    <seg xml:id="ParlaMint-GR_2020-01-13-S1-commons.seg218">Όσον αφορά στο πλαίσιο των συντονισμένων ενεργειών των αρχών του Υπουργείου Εξωτερικών, θα ήθελα να σας ενημερώσω ότι έχουν αποσταλεί μέχρι στιγμής έξι ρηματικές διακοινώσεις στο Υπουργείο Εξωτερικών του Τζιμπουτί, δια των οποίων η χώρα μας έχει ζητήσει από τις αρχές του τελευταίου να επιτρέψουν την άμεση αποβίβαση και τον επαναπατρισμό των Ελλήνων ναυτικών.</seg>
                    <seg xml:id="ParlaMint-GR_2020-01-13-S1-commons.seg219">Με τις ρηματικές αυτές διακοινώσεις η χώρα μας έχει καταστήσει σαφές στις αρχές του Τζιμπουτί ότι η άρνησή τους να επιτρέψουν την αποβίβαση και τον επαναπατρισμό των Ελλήνων ναυτικών αντίκειται στο Διεθνές Δίκαιο και δη στη σύμβαση για τη ναυτική εργασία του Διεθνούς Οργανισμού Εργασίας.</seg>
                    <seg xml:id="ParlaMint-GR_2020-01-13-S1-commons.seg220">Επιπλέον, η πρεσβεία της χώρας μας στην Αντίς Αμπέμπα, καθώς και η επίτιμη πρόξενος του Τζιμπουτί βρίσκονται σε καθημερινή επικοινωνία με τις αρχές του τελευταίου, επισημαίνοντας τη δυσμενή επίπτωση που θα είχε στις διμερείς σχέσεις η παράταση αυτής της κατάστασης.</seg>
                    <seg xml:id="ParlaMint-GR_2020-01-13-S1-commons.seg221">Επιπλέον, έχουν ενημερωθεί σχετικώς τόσο η πρεσβεία της Γαλλίας στο Τζιμπουτί όσο και η εκεί αντιπροσωπεία της Ευρωπαϊκής Ένωσης, οι οποίες έχουν επιδείξει ενεργό ενδιαφέρον για το ζήτημα και θα μας συνδράμουν στην υποστήριξη του αιτήματός μας. Μάλιστα, εντός των επομένων ημερών θα μεταβεί η επιτετραμμένη της πρεσβείας μας στην Αντίς Αμπέμπα, στο Τζιμπουτί, προκειμένου να συντονίσει τις ενέργειές μας με την εκεί Γαλλική Πρεσβεία και την αντιπροσωπεία της Ευρωπαϊκής Ένωσης, καθώς και να πραγματοποιήσει επαφές με ανώτερα στελέχη του Υπουργείου Εξωτερικών, έτσι ώστε να επιτευχθεί η επίλυση του προβλήματος.</seg>
                    <seg xml:id="ParlaMint-GR_2020-01-13-S1-commons.seg222">Λαμβάνοντας υπ' όψιν - και νομίζω ότι σε αυτό θα συμφωνήσουν όλοι - τις ιδιαιτερότητες της περιοχής, καθώς και τις αντικειμενικές δυσκολίες στην απ' ευθείας επικοινωνία, ο προ ημερών επαναπατρισμός ενός εκ των πέντε Ελλήνων ναυτικών αποτελεί ιδιαίτερα θετική εξέλιξη. Επίσης, ιδιαίτερα θετικό είναι το γεγονός ότι, κατόπιν ενεργειών του Υπουργείου Εξωτερικών, έχουν ήδη εκδοθεί από τις αρχές του Τζιμπουτί θεωρήσεις εισόδου - βίζα - και για τους υπόλοιπους τέσσερις ναυτικούς. Αυτό θα επιταχύνει τις διαδικασίες και θα επιτρέψει τον γρήγορο επαναπατρισμό των συμπατριωτών μας, αφ' ης στιγμής αποβιβαστούν από το πλοίο.</seg>
                    <seg xml:id="ParlaMint-GR_2020-01-13-S1-commons.seg223">Σας διαβεβαιώ ότι το Υπουργείο Εξωτερικών με αίσθημα ευθύνης παρακολουθεί στενά την κατάσταση και καταβάλλει κάθε δυνατή προσπάθεια για τον επαναπατρισμό των λοιπών τεσσάρων Ελλήνων ναυτικών.</seg>
                    <seg xml:id="ParlaMint-GR_2020-01-13-S1-commons.seg224">Σας ευχαριστώ.</seg>
                </u>
                <u xml:id="ParlaMint-GR_2020-01-13-S1-commons.u40" ana="#regular" who="#ΜΑΛΑΜΑ_ΙΩΑΝΝΗ_ΚΥΡΙΑΚΗ">
                    <seg xml:id="ParlaMint-GR_2020-01-13-S1-commons.seg225">Κύριε Υπουργέ, γνωρίζετε ότι, αν δεν αντικατασταθεί το πλήρωμα, δεν υπάρχει περίπτωση να τους αφήσουν να φύγουν. Το γνωρίζετε αυτό. Ποιος θα αντικαταστήσει το πλήρωμα από τη στιγμή που η ασφάλεια το αρνείται;</seg>
                </u>
                <u xml:id="ParlaMint-GR_2020-01-13-S1-commons.u41" ana="#regular" who="#ΒΛΑΣΗΣ_ΓΕΩΡΓΙΟΥ_ΚΩΝΣΤΑΝΤΙΝΟΣ">
                    <seg xml:id="ParlaMint-GR_2020-01-13-S1-commons.seg226">Θέλω να πιστεύω ότι σύντομα θα έχουμε καλά νέα.</seg>
                </u>
                <u xml:id="ParlaMint-GR_2020-01-13-S1-commons.u42" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg227">Ευχαριστώ πολύ, κύριε Υπουργέ.</seg>
                    <seg xml:id="ParlaMint-GR_2020-01-13-S1-commons.seg228">Κυρίες και κύριοι συνάδελφοι, η πρώτη με αριθμό 786/19-9-2019 ερώτηση του κύκλου αναφορών και ερωτήσεων του Βουλευτή Ηρακλείου του Κινήματος Αλλαγής κ. Βασιλείου Κεγκέρογλου προς την Υπουργό Παιδείας και Θρησκευμάτων, με θέμα: «Να εφαρμοστεί το προεδρικό διάταγμα 45 για τα επαγγελματικά δικαιώματα των τμημάτων επιστήμης και τεχνολογίας των υλικών, του Πανεπιστημίου Κρήτης και Πατρών», δεν θα συζητηθεί λόγω έκτακτου κωλύματος της Υπουργού Παιδείας και Θρησκευμάτων.</seg>
                    <seg xml:id="ParlaMint-GR_2020-01-13-S1-commons.seg229">Η δεύτερη με αριθμό 1457/23-10-2019 ερώτηση του κύκλου αναφορών και ερωτήσεων του Βουλευτή Ηρακλείου του Κινήματος Αλλαγής κ. Βασιλείου Κεγκέρογλου προς την Υπουργό Παιδείας και Θρησκευμάτων, με θέμα: «Άνιση μεταχείριση εκπαιδευτικών, επιτυχόντων του γραπτού διαγωνισμού του ΑΣΕΠ του 2008», δεν θα συζητηθεί λόγω έκτακτου κωλύματος της Υπουργού Παιδείας και Θρησκευμάτων.</seg>
                    <seg xml:id="ParlaMint-GR_2020-01-13-S1-commons.seg230">Οι δύο αυτές αναφορές θα συζητηθούν την ερχόμενη Δευτέρα.</seg>
                    <seg xml:id="ParlaMint-GR_2020-01-13-S1-commons.seg231">Επίσης, δεν θα συζητηθεί κατόπιν συνεννόησης Υπουργού με Βουλευτή η πρώτη με αριθμό 351/7-1-2020 επίκαιρη ερώτηση πρώτου κύκλου του Βουλευτή Ηρακλείου του Συνασπισμού Ριζοσπαστικής Αριστεράς κ Σωκράτη Βαρδάκη προς τον Υπουργό Ναυτιλίας και Νησιωτικής Πολιτικής με θέμα: «Να πραγματοποιηθεί η πλήρης εφαρμογή του προγράμματος του μεταφορικού ισοδύναμου για την Κρήτη».</seg>
                    <seg xml:id="ParlaMint-GR_2020-01-13-S1-commons.seg232">Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων.</seg>
                    <seg xml:id="ParlaMint-GR_2020-01-13-S1-commons.seg233">Δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2020-01-13-S1-commons.u43" ana="#chair" who="#ΣΑΚΟΡΑΦΑ_ΗΛΙΑ_ΣΟΦΙΑ">
                    <seg xml:id="ParlaMint-GR_2020-01-13-S1-commons.seg234">Με τη συναίνεση του Σώματος και ώρα 19.16΄ λύεται η συνεδρίαση για την προσεχή Πέμπτη 16 Ιανουαρίου 2020 και ώρα 9.30΄ με αντικείμενο εργασιών: κοινοβουλευτικό έλεγχο, συζήτηση επικαίρων ερωτήσεων.</seg>
                </u>
            </div>
        </body>
    </text>
</TEI>
