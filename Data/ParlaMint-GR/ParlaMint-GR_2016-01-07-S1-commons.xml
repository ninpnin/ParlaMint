<?xml version="1.0" encoding="UTF-8" standalone="yes"?>
<TEI xmlns="http://www.tei-c.org/ns/1.0" xml:id="ParlaMint-GR_2016-01-07-S1-commons" xml:lang="el" ana="#parla.sitting #reference">
    <teiHeader>
        <fileDesc>
            <titleStmt>
                <title type="main" xml:lang="el">Ελληνικό κοινοβουλευτικό σώμα κειμένου ParlaMint-GR, συνεδρίαση ΝΒ' [ParlaMint]</title>
                <title type="main" xml:lang="en">Greek parliamentary corpus ParlaMint-GR, session 52 [ParlaMint]</title>
                <title type="sub" xml:lang="el">Πρακτικά της ολομέλειας του ελληνικού κοινοβουλίου, κοινοβουλευτική περίοδος ΙΖ, σύνοδος Α', συνεδρίαση ΝΒ', 2016-01-07</title>
                <title type="sub" xml:lang="en">Minutes of the assembly of the greek parliament, Term 17, session 1, sitting 52, 2016-01-07</title>
                <meeting n="ΙΖ" corresp="#PoGR" ana="#parla.uni #parla.term #PoGR.ΙΖ"/>
                <respStmt>
                    <persName>Δημήτρης Γκούμας</persName>
                    <persName>Βασίλης Παπαβασιλείου</persName>
                    <persName>Προκόπης Προκοπίδης</persName>
                    <resp xml:lang="el">TEI κωδικοποίηση</resp>
                    <resp xml:lang="en">TEI corpus encoding</resp>
                </respStmt>
                <respStmt>
                    <persName>Μαρία Γαβριηλίδου</persName>
                    <persName>Στέλιος Πιπερίδης</persName>
                    <resp xml:lang="el">Επιστημονικός υπεύθυνος</resp>
                    <resp xml:lang="en">Scientific supervisor</resp>
                </respStmt>
                <funder>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                </funder>
            </titleStmt>
            <editionStmt>
                <edition>2.1</edition>
            </editionStmt>
            <extent>
                <measure xml:lang="el" unit="speeches" quantity="35">35 ομιλίες</measure>
                <measure xml:lang="en" unit="speeches" quantity="35">35 speeches</measure>
                <measure xml:lang="el" unit="words" quantity="6669">6669 λέξεις</measure>
                <measure xml:lang="en" unit="words" quantity="6669">6669 words</measure>
            </extent>
            <publicationStmt>
                <publisher>
                    <orgName xml:lang="el">Γλωσσική ερευνητική υποδομή CLARIN</orgName>
                    <orgName xml:lang="en">The CLARIN research infrastructure</orgName>
                    <ref target="https://www.clarin.eu/">www.clarin.eu</ref>
                </publisher>
                <idno subtype="handle" type="URI">http://hdl.handle.net/11356/1432</idno>
                <availability status="free">
                    <licence>http://creativecommons.org/licenses/by/4.0/</licence>
                    <p>
                        This work is licensed under the 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                    <p>
                        Το παρόν έργο διέπεται από την άδεια 
                        <ref target="http://creativecommons.org/licenses/by/4.0/">Creative Commons Attribution 4.0 International License</ref>
                        .
                    </p>
                </availability>
                <date when="2022-07-02">2022-07-02</date>
            </publicationStmt>
            <sourceDesc>
                <bibl>
                    <title type="main" xml:lang="en">Minutes of the assembly of the greek parliament, 2016-01-07</title>
                    <title type="main" xml:lang="el">Πρακτικά της ολομέλειας του ελληνικού κοινοβουλίου, 2016-01-07</title>
                    <idno type="URI">https://www.hellenicparliament.gr/Praktika/Synedriaseis-Olomeleias</idno>
                    <date when="2016-01-07"/>
                </bibl>
            </sourceDesc>
        </fileDesc>
        <encodingDesc>
            <projectDesc>
                <p xml:lang="en">
                    <ref target="https://www.clarin.eu/content/parlamint">ParlaMint</ref>
                </p>
                <p xml:lang="el">
                    <ref target="https://www.clarin.eu/content/parlamint">ParlaMint</ref>
                </p>
            </projectDesc>
            <tagsDecl>
                <namespace name="http://www.tei-c.org/ns/1.0">
                    <tagUsage gi="text" occurs="1"/>
                    <tagUsage gi="body" occurs="1"/>
                    <tagUsage gi="div" occurs="1"/>
                    <tagUsage gi="u" occurs="35"/>
                    <tagUsage gi="seg" occurs="154"/>
                    <tagUsage gi="desc" occurs="2"/>
                    <tagUsage gi="vocal" occurs="2"/>
                </namespace>
            </tagsDecl>
        </encodingDesc>
        <profileDesc>
            <settingDesc>
                <setting>
                    <name type="city">ΑΘΗΝΑ</name>
                    <name type="country" key="GR">ΕΛΛΑΔΑ</name>
                    <date when="2016-01-07" ana="#parla.sitting">2016-01-07</date>
                </setting>
            </settingDesc>
        </profileDesc>
    </teiHeader>
    <text ana="#reference">
        <body>
            <div type="debateSection">
                <u xml:id="ParlaMint-GR_2016-01-07-S1-commons.u1" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg1">Αγαπητοί συνάδελφοι, καλημέρα σας. Αρχίζει η συνεδρίαση.</seg>
                    <seg xml:id="ParlaMint-GR_2016-01-07-S1-commons.seg2">Εύχομαι καλή και δημιουργική χρονιά - όχι περίοδο, αλλά χρονιά - στο Κοινοβούλιο.</seg>
                    <seg xml:id="ParlaMint-GR_2016-01-07-S1-commons.seg3">Βεβαίως, δεν θα πω ότι ξεκινάμε με τους καλύτερους οιωνούς, διότι πλην του κ. Αλεξιάδη και του κ. Σπίρτζη που είναι παρόντες και θα απαντήσουν στις δύο ερωτήσεις των συναδέλφων κ. Αλέξανδρου Τριανταφυλλίδη και του κ. Βασιλείου Κεγκέρογλου, οι υπόλοιπες επίκαιρες ερωτήσεις αναβάλλονται λόγω κωλύματος των κυρίων Υπουργών. Ας θεωρήσουμε ότι είναι ακόμα το εορταστικό δεκαπενθήμερο και ότι από Δευτέρα θα είναι όλα καλύτερα.</seg>
                    <seg xml:id="ParlaMint-GR_2016-01-07-S1-commons.seg4">Έχω την τιμή να ανακοινώσω στο Σώμα το δελτίο επίκαιρων ερωτήσεων της Παρασκευής 8 Ιανουαρίου 2016.</seg>
                    <seg xml:id="ParlaMint-GR_2016-01-07-S1-commons.seg5">Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)</seg>
                    <seg xml:id="ParlaMint-GR_2016-01-07-S1-commons.seg6">1. Η με αριθμό 340/5-1-2016 επίκαιρη ερώτηση της Βουλευτού Β΄ Αθηνών του Συνασπισμού Ριζοσπαστικής Αριστεράς κ. Ελένης Αυλωνίτου προς τον Υπουργό Παιδείας, Έρευνας και Θρησκευμάτων, σχετικά με την αδυναμία αποφοίτησης των φοιτητών ειδίκευσης «Ταε Κβο Ντο» από τα ΤΕΦΑΑ των Πανεπιστημίων Θεσσαλονίκης και Αθηνών, λόγω έλλειψης διδασκόντων της συγκεκριμένης ειδικότητας.</seg>
                    <seg xml:id="ParlaMint-GR_2016-01-07-S1-commons.seg7">2. Η με αριθμό 335/4-1-2016 επίκαιρη ερώτηση του Δ΄ Αντιπροέδρου της Βουλής και Βουλευτή Α΄ Αθηνών της Νέας Δημοκρατίας κ. Νικήτα Κακλαμάνη προς τον Υπουργό Εσωτερικών και Διοικητικής Ανασυγκρότησης, σχετικά με τον τρόπο διενέργειας των βουλευτικών εκλογών, με λίστα ή με σταυρό προτίμησης, σε περίπτωση που αυτές πραγματοποιηθούν εντός δεκαοκτάμηνου από τις τελευταίες διεξαχθείσες εκλογές.</seg>
                    <seg xml:id="ParlaMint-GR_2016-01-07-S1-commons.seg8">3. Η με αριθμό 339/4-1-2016 επίκαιρη ερώτηση του Βουλευτή Ηρακλείου της Δημοκρατικής Συμπαράταξης ΠΑΣΟΚ - ΔΗΜΑΡ κ. Βασιλείου Κεγκέρογλου προς τον Υπουργό Οικονομίας, Ανάπτυξης και Τουρισμού, σχετικά με τις υπερβολικές χρεώσεις στις ηλεκτρονικές διατραπεζικές συναλλαγές.</seg>
                    <seg xml:id="ParlaMint-GR_2016-01-07-S1-commons.seg9">4. Η με αριθμό 350/5-1-2016 επίκαιρη ερώτηση του Βουλευτή Ηρακλείου του Κομμουνιστικού Κόμματος Ελλάδας κ. Εμμανουήλ Συντυχάκη προς τον Υπουργό Υγείας, σχετικά με το κλείσιμο του Κέντρου Φυσικής Ιατρικής και Αποκατάστασης Ρεθύμνου λόγω παντελούς έλλειψης προσωπικού.</seg>
                    <seg xml:id="ParlaMint-GR_2016-01-07-S1-commons.seg10">Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)</seg>
                    <seg xml:id="ParlaMint-GR_2016-01-07-S1-commons.seg11">1. Η με αριθμό 341/5-1-2016 επίκαιρη ερώτηση του Βουλευτή Σάμου του Συνασπισμού Ριζοσπαστικής Αριστεράς κ. Δημητρίου Σεβαστάκη προς τον Υπουργό Οικονομικών, σχετικά με την υπαγωγή σε ευνοϊκότερο καθεστώς υπολογισμού ΕΝΦΙΑ των ατομικών ξενοδοχειακών επιχειρήσεων που λειτουργούν στο Νομό Σάμου.</seg>
                    <seg xml:id="ParlaMint-GR_2016-01-07-S1-commons.seg12">2. Η με αριθμό 336/4-1-2016 επίκαιρη ερώτηση του Βουλευτή Φθιώτιδας της Νέας Δημοκρατίας κ. Χρήστου Σταϊκούρα προς τον Υπουργό Οικονομικών, σχετικά με την αποτίμηση νέων δημοσιονομικών μέτρων για την περίοδο 2015-2016.</seg>
                    <seg xml:id="ParlaMint-GR_2016-01-07-S1-commons.seg13">3. Η με αριθμό 332/4-1-2016 επίκαιρη ερώτηση του Βουλευτή Β΄ Αθηνών της Δημοκρατικής Συμπαράταξης ΠΑΣΟΚ - ΔΗΜΑΡ κ. Ανδρέα Λοβέρδου προς τον Υπουργό Επικρατείας, σχετικά με τη διαφαινόμενη πάροδο της προθεσμίας πλήρωσης των μελών των Δ.Σ. των Ανεξάρτητων Αρχών (τουν.4339/ΦΕΚ 133Α /29-10-2015 «Αδειοδότηση παρόχων περιεχομένου επίγειας ψηφιακής τηλεοπτικής ευρυεκπομπής ελεύθερης λήψης…»)</seg>
                    <seg xml:id="ParlaMint-GR_2016-01-07-S1-commons.seg14">4. Η με αριθμό 348/5-1-2016 επίκαιρη ερώτηση του Ανεξάρτητου Βουλευτή Αχαΐας κ. Νικολάου Νικολόπουλου προς τον Υπουργό Περιβάλλοντος και Ενέργειας, σχετικά με την υλοποίηση δορυφορικού σταθμού αποθήκευσης του καυσίμου σε υγροποιημένη μορφή, στο λιμάνι της Πάτρας και του Αιγίου.</seg>
                    <seg xml:id="ParlaMint-GR_2016-01-07-S1-commons.seg15">Κυρίες και κύριοι συνάδελφοι, εισερχόμαστε στη συζήτηση των ΕΠΙΚΑΙΡΩΝ ΕΡΩΤΗΣΕΩΝ</seg>
                    <seg xml:id="ParlaMint-GR_2016-01-07-S1-commons.seg16">Θα συζητηθεί η πρώτη με αριθμό 327/15-12-2015 επίκαιρη ερώτηση πρώτου κύκλου του Βουλευτή Α΄ Θεσσαλονίκης του Συνασπισμού Ριζοσπαστικής Αριστεράς κ. Αλέξανδρου Τριανταφυλλίδη προς τον Υπουργό Οικονομικών, σχετικά με τον σχεδιασμό της πολιτείας για την πάταξη του παράνομου τζόγου και του ηλεκτρονικού στοιχήματος ύψους 5,5 δισεκατομμυρίων ευρώ, ώστε να εισφέρει έσοδα στο Δημόσιο Ταμείο.</seg>
                    <seg xml:id="ParlaMint-GR_2016-01-07-S1-commons.seg17">Κύριε Τριανταφυλλίδη, χρόνια πολλά, καλή χρονιά! Έχετε τον λόγο.</seg>
                </u>
                <u xml:id="ParlaMint-GR_2016-01-07-S1-commons.u2" ana="#regular" who="#ΤΡΙΑΝΤΑΦΥΛΛΙΔΗΣ_ΓΕΩΡΓΙΟΥ_ΑΛΕΞΑΝΔΡΟΣ_ΑΛΕΚΟΣ">
                    <seg xml:id="ParlaMint-GR_2016-01-07-S1-commons.seg18">Χρόνια πολλά, καλή χρονιά, κύριε Πρόεδρε, στους κυρίους Υπουργούς, στους εργαζόμενους της Βουλής! Καλή και δημιουργική χρονιά!</seg>
                    <seg xml:id="ParlaMint-GR_2016-01-07-S1-commons.seg19">Νομίζω ότι αυτή η ερώτηση ανταποκρίνεται στον χαρακτηρισμό της «επίκαιρης ερώτησης», με την έννοια ότι η Κυβέρνηση ελέγχεται και υπ' αυτήν την έννοια δημιουργικά πιέζεται προς την κατεύθυνση της αναζήτησης εναλλακτικών πηγών χρηματοδότησης του ασφαλιστικού συστήματος, που αποτελεί και το θέμα των ημερών.</seg>
                    <seg xml:id="ParlaMint-GR_2016-01-07-S1-commons.seg20">Μια απ' αυτές τις πηγές είναι και ο παράνομος τζόγος. Επειδή βλέπω και τον κ. Σπίρτζη εδώ, θέλω να πω πως φαίνεται ότι αυτή η χώρα έχει κωδικοποιήσει μη τηλεοπτικές άδειες, μη διαδικτυακές περί τα ηλεκτρονικά παίγνια άδειες. Ήταν όλα στο «μη», ένα πράγμα ουσιαστικά ασύδοτο, άναρχο, ανεξέλεγκτο, αρρύθμιστο και όταν κάποια στιγμή σκεφτόμασταν ότι ήταν 5,5 δισεκατομμύρια ο τζίρος αυτού του παράνομου τζόγου και πρέπει να πάρουμε και από εκεί, φτιάχναμε και έναν νόμο το 2011, τον ν.4002, βάζαμε διαδικασίες παραπομπής στις καλένδες, γιατί δεν υπήρχε η πολιτική βούληση και εξ αυτού του λόγου το τριετές μεταβατικό στάδιο πέρασε ουσιαστικά άπραγο. Ήλθον, είδον και απήλθον!</seg>
                    <seg xml:id="ParlaMint-GR_2016-01-07-S1-commons.seg21">Αυτήν τη στιγμή που μιλάμε ουσιαστικά έχουμε να κάνουμε με ένα καθεστώς που δεν ελέγχεται από κανέναν, που κατά δήλωσή τους φορολογούνται οι συγκεκριμένες διαδικτυακές εταιρείες, που είναι είκοσι τέσσερις τον αριθμό. Αρκετές απ' αυτές έχουν έδρα τους τη Μάλτα ή άλλες offshore εταιρείες. Είναι πραγματικά ένα Far West, «America Latina» ευρωπαϊκού τύπου αυτό που περιγράφουμε. Και τα λέω αυτά, επειδή έχω απέναντί μου τον Τρύφωνα Αλεξιάδη, που μπορώ να τον κοιτώ στα μάτια, γιατί ξέρω ότι είναι αυτό που λέει ο λαός μας, δηλαδή «ο κατάλληλος άνθρωπος στην κατάλληλη θέση» και έχει και τα guts και την πολιτική βούληση να βάλει χέρι και πόδι. Γιατί δεν μπορεί την ώρα που ο ελληνικός λαός αιμορραγεί, την ώρα που σκέφτεται ο μικροσυνταξιούχος αν του φτάνουν τα 650 ή τα 750 ευρώ για να βγάλει τον μήνα - αν τα έχει και αυτά, γιατί υπάρχουν και αυτοί που δεν συνταξιοδοτούνται - την ίδια ώρα το «πάρτι» των διαδικτυακών εταιρειών ηλεκτρονικού στοιχήματος να συνεχίζεται.</seg>
                    <seg xml:id="ParlaMint-GR_2016-01-07-S1-commons.seg22">Είναι 5,5 δισεκατομμύρια ο τζίρος. Αν σκεφθούμε ότι είναι ισόποσος του ΟΠΑΠ ο τζίρος, ο ΟΠΑΠ πληρώνει φόρο 750 εκατομμυρίων, αν δεν κάνω λάθος, κύριε Υπουργέ, την ίδια ώρα που το 2012 και το 2013 οι εν λόγω εταιρείες δεν πλήρωσαν μία και το 2014, σύμφωνα με δήλωσή τους, πλήρωσαν κοντά στα 40 εκατομμύρια. Είναι 750 εκατομμύρια από τη μια με 40 εκατομμύρια από την άλλη και ιδού πεδίον δόξης λαμπρόν!</seg>
                    <seg xml:id="ParlaMint-GR_2016-01-07-S1-commons.seg23">Κλείνω την πρώτη μου παρέμβαση, θέτοντας δύο συγκεκριμένα ερωτήματα: Πρώτον, κύριε Υπουργέ, πώς σχεδιάζει η πολιτεία να αντιμετωπίσει άμεσα - στόχοι, μέσα, επιδιωκόμενος σκοπός - τον παράνομο τζόγο ύψους 5,5 δισεκατομμυρίων ευρώ και επομένως να εισφέρει πολλαπλάσια έσοδα στο Δημόσιο Ταμείο;</seg>
                    <seg xml:id="ParlaMint-GR_2016-01-07-S1-commons.seg24">Το δεύτερο ερώτημά μου είναι το εξής: Πώς σχεδιάζει να κινητοποιήσει την αρμόδια Αρχή - ποιες οι ρυθμιστικές αρχές - την ΕΕΕΠ - την Επιτροπή Ελέγχου και Εποπτείας Παιγνίων κ.λπ. - και με ποια μέσα σκοπεύει η Κυβέρνηση να αντιμετωπίσει τις παράνομες διαδικτυακές εταιρείες ηλεκτρονικού τζόγου;</seg>
                    <seg xml:id="ParlaMint-GR_2016-01-07-S1-commons.seg25">Σας ευχαριστώ.</seg>
                </u>
                <u xml:id="ParlaMint-GR_2016-01-07-S1-commons.u3" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg26">Ο κύριος Υπουργός Οικονομικών έχει τον λόγο.</seg>
                </u>
                <u xml:id="ParlaMint-GR_2016-01-07-S1-commons.u4" ana="#regular" who="#ΤΡΥΦΩΝ_ΑΛΕΞΙΑΔΗΣ">
                    <seg xml:id="ParlaMint-GR_2016-01-07-S1-commons.seg27">Καλή χρονιά και από μένα σε όλους!</seg>
                    <seg xml:id="ParlaMint-GR_2016-01-07-S1-commons.seg28">Εύχομαι τη νέα χρονιά να έχουμε μεγαλύτερη συμμετοχή και περισσότερο διάλογο στα σοβαρά προβλήματα που έχουμε μπροστά μας.</seg>
                    <seg xml:id="ParlaMint-GR_2016-01-07-S1-commons.seg29">Θέτετε, κύριε Βουλευτά, ένα πολύ σοβαρό θέμα με την ερώτησή σας. Διότι πραγματικά την ίδια στιγμή που είμαστε αναγκασμένοι - δεν είναι πολιτική μας επιλογή - να παίρνουμε δύσκολα φορολογικά μέτρα βλέπουμε να υπάρχουν μεγάλες πληγές στο φορολογικό σύστημα της χώρας που δεν μας επιτρέπουν να υλοποιήσουμε τη συνταγματική επιβολή για δίκαιη κατανομή των φορολογικών βαρών.</seg>
                    <seg xml:id="ParlaMint-GR_2016-01-07-S1-commons.seg30">Σε ό,τι αφορά τα ζητήματα που θέτετε στην ερώτησή σας, όπως ξέρετε, από το 2011 θεσπίστηκε το πλαίσιο λειτουργίας των σχετικών διαδικασιών για τα τυχερά παίγνια στην Ελλάδα. Αυτός ο νόμος είχε θετικά στοιχεία, αλλά άφησε και πάρα πολλά παραθυράκια, τα οποία εκμεταλλεύθηκαν όλοι αυτοί οι κύριοι - και θα σας πω πιο κάτω, διότι είναι πιο τραγικά τα στοιχεία από αυτά που είπατε, δυστυχώς - στο θέμα του φόρου εισοδήματος.</seg>
                    <seg xml:id="ParlaMint-GR_2016-01-07-S1-commons.seg31">Από τις διατάξεις του 2011 προκύπτει ότι έχουμε τρεις φορείς που ελέγχουν τη διαδικασία των παιγνίων. Η Επιτροπή Εποπτείας και Ελέγχου Παιγνίων ελέγχει τα νόμιμα τυχερά παιγνίδια στην Ελλάδα. Η Ελληνική Αστυνομία ελέγχει τα παράνομα τυχερά παιγνίδια στην Ελλάδα και το Υπουργείο Οικονομικών μέσω των φορολογικών υπηρεσιών προσπαθεί να ελέγξει φυσικά τις νόμιμες εταιρείες, το αν πληρώνουν τους σχετικούς φόρους.</seg>
                    <seg xml:id="ParlaMint-GR_2016-01-07-S1-commons.seg32">Εδώ έχουμε, λοιπόν, το ότι η Επιτροπή Παιγνίων διενεργεί ελέγχους, για να εντοπίσει σελίδες μέσα από τις οποίες παρέχονται παράνομα τυχερά παιγνίδια, έχουμε την Επιτροπή Παιγνίων να ελέγχει τη νόμιμη λειτουργία των εταιρειών παροχής τυχερών παιγνίων και να φτιάχνει τη λεγόμενη black list για όσες εταιρείες συλλαμβάνονται να έχουν παράνομα παιγνίδια.</seg>
                    <seg xml:id="ParlaMint-GR_2016-01-07-S1-commons.seg33">Αντίστοιχα η ΕΛΑΣ, όπως είπα, κάνει μια πολύ σοβαρή δουλειά στον παράνομο τζόγο και σε σχέση με τον απολογισμό της, τα έτη 2014 και 2015, από τους ελέγχους της ΕΛΑΣ έχουμε οκτακόσιες εξήντα δύο παραβάσεις, δύο χιλιάδες οκτακόσιες ενενήντα επτά συλληφθέντα άτομα, έξι χιλιάδες εκατόν δεκατέσσερα κατασχεθέντα μηχανήματα και τριακόσιες δύο χιλιάδες κατασχεθέντα χρηματικά ποσά.</seg>
                    <seg xml:id="ParlaMint-GR_2016-01-07-S1-commons.seg34">Βεβαίως, υπάρχει πεδίον δόξης λαμπρό για καλύτερο συντονισμό της ΕΛΑΣ, των φορολογικών υπηρεσιών και της Επιτροπής Παιγνίων γι' αυτά τα ζητήματα.</seg>
                    <seg xml:id="ParlaMint-GR_2016-01-07-S1-commons.seg35">Σημαντικός παράγοντας σε αυτό που αναφέρετε στην ερώτησή σας και θέτετε είναι το να υπάρχει βεβαίως η ανάληψη νομοθετικών πρωτοβουλιών, για να αλλάξει όλη η διαδικασία που υπάρχει αυτή τη στιγμή στον διαδικτυακό τζόγο. Πρέπει να υπάρχουν νομοθετικές πρωτοβουλίες και να τακτοποιηθεί η αγορά του παράνομου τζόγου.</seg>
                    <seg xml:id="ParlaMint-GR_2016-01-07-S1-commons.seg36">Είπατε πριν κάποια στοιχεία. Ξέρετε, έχουμε τρεις φορολογίες. Έχουμε το 10% που πληρώνουν οι παίκτες για τα κέρδη που έχουν. Έχουμε το 30% που πληρώνουν οι εταιρείες σε αυτό που τους απομένει από τη συμμετοχή των παικτών, εάν αφαιρέσουμε τα κέρδη των παικτών. Έχουμε όμως και τον φόρο εισοδήματος των εταιρειών διαδικτυακού τζόγου και εκεί είναι το μεγάλο σκάνδαλο. Την ίδια στιγμή που ο Έλληνας πολίτης και οι ελληνικές επιχειρήσεις αναγκάζονται να πληρώνουν τεράστια ποσά φόρου εισοδήματος θα σας πω ότι το 2012 φόρο εισοδήματος από αυτές τις είκοσι τέσσερις εταιρείες εισπράξαμε 31.179 ευρώ, το 2013 εισπράξαμε 5.179 ευρώ και το 2014 εισπράξαμε 27.366 ευρώ.</seg>
                    <seg xml:id="ParlaMint-GR_2016-01-07-S1-commons.seg37">Όλα αυτά, βεβαίως, είναι θέματα τα οποία είναι στον προγραμματισμό για να αλλάξουν άμεσα και εκεί βεβαίως πρέπει να πούμε ότι δεν είμαστε ικανοποιημένοι από τους ρυθμούς που προχωρούν αυτά τα ζητήματα. Πρέπει να τελειώσει αυτή η διαδικασία της μεταβατικής περιόδου και να πάμε σε διαγωνισμό ή σε νομοθετικές πρωτοβουλίες, για να έχουμε ένα οριστικό καθεστώς. Δεν μπορεί να συνεχιστεί αυτή η διαδικασία με τη μεταβατική περίοδο όπου υπάρχουν είκοσι τέσσερις συνολικά εταιρείες παροχής διαδικτυακού τζόγου.</seg>
                    <seg xml:id="ParlaMint-GR_2016-01-07-S1-commons.seg38">Τα προβλήματα που έχουμε εντοπίσει μέχρι στιγμής είναι ότι έχουμε διαδικτυακό τζόγο στην Ελλάδα που παρέχεται από εγκαταστάσεις που βρίσκονται σε offshore δικαιοδοσίες, όπως η νήσος Μαν και οι Ολλανδικές Αντίλλες και υπάρχουν ευθύνες γι' αυτούς που νομοθέτησαν αυτά τα πράγματα στην Ελλάδα.</seg>
                    <seg xml:id="ParlaMint-GR_2016-01-07-S1-commons.seg39">Έχουμε σύναψη συμφωνιών με άλλες εταιρείες στην Ελλάδα, προκειμένου να δραστηριοποιούνται στην Ελλάδα μέσω των ιστοσελίδων τους. Έχουμε λήξη της ισχύος της νόμιμης άδειάς τους κατά τον χρόνο υπαγωγής τους στο μεταβατικό καθεστώς και γενικά χρησιμοποιούν άδειες που δεν έχουν εκδοθεί από χώρες της Ευρωπαϊκής Ένωσης και του Ευρωπαϊκού Οικονομικού Χώρου. Τέλος, δεν κατέχουν άμεσα άδεια, αλλά χρησιμοποιούν άδεια που διαθέτει άλλη συνδεδεμένη εταιρεία.</seg>
                    <seg xml:id="ParlaMint-GR_2016-01-07-S1-commons.seg40">Αντιλαμβάνεστε, λοιπόν, ότι τα έσοδα από τη φορολογία εισοδήματος αυτών των εταιρειών - διότι έχουμε φορολογία εισοδήματος, έχουμε το 30%, έχουμε το 10% στα κέρδη των παικτών - είναι ασήμαντα και πρέπει να προχωρήσουμε άμεσα σε εκείνες τις ενέργειες, ώστε να πληρώσουν κι αυτές οι εταιρείες αυτά που πληρώνουν όλες οι υπόλοιπες εταιρείες στην Ελλάδα.</seg>
                </u>
                <u xml:id="ParlaMint-GR_2016-01-07-S1-commons.u5" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg41">Κυρίες και κύριοι συνάδελφοι, η Βουλευτής του ΣΥΡΙΖΑ κ. Παναγιώτα Βράντζα ζητεί άδεια απουσίας στο εξωτερικό για τη Δευτέρα 11 Ιανουαρίου 2016 και την Τρίτη 12 Ιανουαρίου 2016. Η Βουλή εγκρίνει;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2016-01-07-S1-commons.u6" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg42">Η Βουλή ενέκρινε τη ζητηθείσα άδεια.</seg>
                    <seg xml:id="ParlaMint-GR_2016-01-07-S1-commons.seg43">Έχετε τον λόγο κ. Τριανταφυλλίδη για τρία λεπτά.</seg>
                </u>
                <u xml:id="ParlaMint-GR_2016-01-07-S1-commons.u7" ana="#regular" who="#ΤΡΙΑΝΤΑΦΥΛΛΙΔΗΣ_ΓΕΩΡΓΙΟΥ_ΑΛΕΞΑΝΔΡΟΣ_ΑΛΕΚΟΣ">
                    <seg xml:id="ParlaMint-GR_2016-01-07-S1-commons.seg44">Κύριε Υπουργέ, σπεύστε. Σπεύστε, γιατί αυτό αποτελεί ανοιχτό διαρκές σκάνδαλο. Και όσο αυτό δεν αντιμετωπίζεται, όσο δεν βρίσκεις τα έσοδα από εκεί, όταν σκέφτεσαι πώς θα αποφύγεις το 23% ΦΠΑ στην εκπαίδευση, τόσο θα ψάχνεις και θα βάζεις 0,05 στη στήλη του ΟΠΑΠ, δηλαδή, θα φορολογείς ποιους; Τις τεσσερισήμισι χιλιάδες οικογένειες των πρακτόρων του ΟΠΑΠ, που ούτως ή άλλως είναι ενταγμένοι στην κανονική διαδικασία, στην κανονικότητα, και όχι σε αυτό που ονόμασα Far West America Latina ευρωπαϊκού τύπου.</seg>
                    <seg xml:id="ParlaMint-GR_2016-01-07-S1-commons.seg45">Και αυτό πρέπει να γίνει και για τον λόγο που είπαμε, για την αναζήτηση και τον εντοπισμό εναλλακτικών πηγών χρηματοδότησης. Είναι κοντά στα 700-800 εκατομμύρια που μπορεί να αντλήσει, αντί αυτών των αστείων ποσών των 20.000 και 30.000 που αναφέρατε, κύριε Υπουργέ.</seg>
                    <seg xml:id="ParlaMint-GR_2016-01-07-S1-commons.seg46">Κάντε το! Δεν το είπα, δεν έχετε ανάγκη να επιδαψιλεύσω τιμάς. Είστε από τους Υπουργούς που δεν είναι πιασμένος από πουθενά. Και είναι αυτή η Κυβέρνηση που δεν είναι πιασμένη από πουθενά. Δεν εξυπηρετεί κανένα συμφέρον. Δεν εξυπηρετεί ούτε τη διαπλοκή ούτε τη διαφθορά. Και γι' αυτό είναι μοναδική η ευκαιρία για τον τόπο, για την πατρίδα, ώστε να δει αυτός ο οποίος ψάχνει αυτή τη στιγμή πώς θα επιβιώσει με τις συντάξεις των 500 και 600 ευρώ ότι υπάρχει κράτος δικαίου και ότι οι δυνατοί πληρώνουν και βάζουν το χέρι στην τσέπη.</seg>
                    <seg xml:id="ParlaMint-GR_2016-01-07-S1-commons.seg47">Δεν ξέρω πώς θα το κάνετε. Είναι δύσκολο, γιατί καταλαβαίνω από αυτά που βλέπω, ότι τους δόθηκε με τον ν. 4002 δυνατότητα να πληρώσουν φορολογικά τα δύο προηγούμενα χρόνια. Δεν το έπραξαν. Τους δόθηκε η δυνατότητα να μην μπουν στην black list στην τριετία. Δεν το έκαναν.</seg>
                    <seg xml:id="ParlaMint-GR_2016-01-07-S1-commons.seg48">Και τώρα οδηγούμαστε σε μία κατάσταση όπου, σύμφωνα με ένα non paper της Επιτροπής Εποπτείας και Ελέγχου Παιγνίων, έχουμε να κάνουμε με ένα καθεστώς, που αρκεί μόνο να σας περιγράψω: μη κατοχή νόμιμης άδειας παροχής υπηρεσιών τυχερών παιγνίων και στοιχημάτων μέσω του διαδικτύου, μη κατοχή νόμιμης άδειας κατά την ημερομηνία θέσης σε ισχύ της διάταξης της παραγράφου 12 του άρθρου 50 του ν.4002 και κτήση αυτής σε μεταγενέστερο χρονικό διάστημα.</seg>
                    <seg xml:id="ParlaMint-GR_2016-01-07-S1-commons.seg49">Περιγράφει σειρά - μία προς μία - από παρανομίες που διαπράττουν οι εν λόγω εταιρείες. όμως, θα δείτε τώρα πόσα από τα μέσα ενημέρωσης θα παρουσιάσουν την εν λόγω συζήτησή μας, κύριε Υπουργέ. Γιατί, όταν σε κάποια sites αυτές οι εταιρείες «.gr» διαφημίζονται, είναι λογικό το site να μην θέλει να βγάλει τα ματάκια του με τα χεράκια του. Προφανώς, έτσι δεν είναι; Ο πελάτης έχει πάντα δίκιο.</seg>
                    <seg xml:id="ParlaMint-GR_2016-01-07-S1-commons.seg50">Εν προκειμένω, όμως, ο δικός μας πελάτης είναι ο πολίτης, ο Έλληνας πολίτης που διεκδικεί να υπάρξει κοινωνική δικαιοσύνη και να πληρώσουν αυτοί που πρέπει να πληρώσουν. Πρέπει άμεσα να κινηθείτε σε αυτή την κατεύθυνση, όπως επίσης και σε μια άλλη κατεύθυνση, των τραπεζικών προμηθειών.</seg>
                    <seg xml:id="ParlaMint-GR_2016-01-07-S1-commons.seg51">Και το λέω παρεμπιπτόντως, γιατί μιλάμε και για μια συνολική μάχη - εκστρατεία κατά της φοροδιαφυγής. Οι έμποροι, οι μικρομεσαίοι, οι βιοτέχνες, ο ζαχαροπλάστης, ο κρεοπώλης, ο μανάβης, κύριε Υπουργέ, ο οποίος δεν θέλει να φοροδιαφύγει και θέλει να βάλει το pos - το μηχανάκι - ώστε όλα να γίνονται μέσω πλαστικού χρήματος, λένε «όχι, βρε αδερφέ, να βάλω και την τράπεζα συνεταίρο στην επιχείρησή μου και να πληρώνω 3-4% νταβατζιλίκι στην τράπεζα», η οποία δεν κάνει τίποτα - τίποτα! - όταν βάζεις την καρτούλα σου την πιστωτική, τη χρεωστική για να πληρώσεις τα 50, τα 100, τα 200 ευρώ που αντιστοιχούν στο εμπόρευμα το οποίο αγοράζεις.</seg>
                    <seg xml:id="ParlaMint-GR_2016-01-07-S1-commons.seg52">Δείτε το, κάντε κάτι. Δεν μπορούν να λειτουργούν ως ξεχωριστό πριγκιπάτο οι τράπεζες. Βάλτε χέρι στις τράπεζες. Είναι ασύγγνωστοι. Νομίζω ότι υπάρχει και κοινοτική οδηγία που καθορίζει ότι είναι μισό τοις εκατό επί της συγκεκριμένης συναλλαγής. Δεν μπορεί να είναι 3% και 4% - το αντιλαμβάνεστε - και αποτελεί αντικίνητρο στη δική σας δέσμευση, κύριε Υπουργέ, ότι μέσω του πλαστικού χρήματος θα αντιμετωπίσουμε τη φοροδιαφυγή. Αυτό είναι αντικίνητρο. Δηλαδή, ουσιαστικά υπονομεύουν οι τράπεζες, διά της πρακτικής των πολλαπλών αυτών προμηθειών, αυτή τη διαδικασία καταπολέμησης της φοροδιαφυγής.</seg>
                    <seg xml:id="ParlaMint-GR_2016-01-07-S1-commons.seg53">Σας ευχαριστώ.</seg>
                </u>
                <u xml:id="ParlaMint-GR_2016-01-07-S1-commons.u8" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg54">Κύριε Υπουργέ, συγχωρήστε με για ένα λεπτό - εξάλλου δικό σας θέμα είναι - αλλά θα ήθελα να κάνω μία ανακοίνωση προς το Σώμα.</seg>
                    <seg xml:id="ParlaMint-GR_2016-01-07-S1-commons.seg55">Κυρίες και κύριοι συνάδελφοι, έχω την τιμή να ανακοινώσω στο Σώμα ότι οι Υπουργοί Οικονομικών, Οικονομίας, Ανάπτυξης και Τουρισμού, Δικαιοσύνης, Διαφάνειας και Ανθρωπίνων Δικαιωμάτων και Εργασίας, Κοινωνικής Ασφάλισης και Κοινωνικής Αλληλεγγύης κατέθεσαν στις 4-1-2016 σχέδιο νόμου: «Προσαρμογή της ελληνικής νομοθεσίας στην Οδηγία 2009/138/ΕΚ του Ευρωπαϊκού Κοινοβουλίου και του Συμβούλιου, της 25ης Νοεμβρίου 2009, σχετικά με την ανάληψη και την άσκηση δραστηριοτήτων ασφάλισης και αντασφάλισης (Φερεγγυότητα ΙΙ), στα άρθρα 2 και 8 της Οδηγίας 2014/51/ΕΕ του Ευρωπαϊκού Κοινοβουλίου και του Συμβουλίου της 16ης Απριλίου 2014 σχετικά με την τροποποίηση των Οδηγιών 2003/71/ΕΚ και 2009/138/ΕΚ, και των κανονισμών (ΕΚ) αριθ. 1060/2009, (ΕΕ) αριθ. 1094/2010 και (ΕΕ) αριθ. 1095/2010, όσον αφορά τις εξουσίες της Ευρωπαϊκής Αρχής Ασφαλίσεων και Επαγγελματικών Συντάξεων (εφεξής ΕΑΑΕΣ) και της Ευρωπαϊκής Αρχής Κινητών Αξιών και Αγορών καθώς και στο άρθρο 4 της Οδηγίας 2011/89/ΕΕ του Ευρωπαϊκού Κοινοβουλίου και του Συμβουλίου, της 16ης Νοεμβρίου 2011, σχετικά με τη συμπληρωματική εποπτεία των χρηματοπιστωτικών οντοτήτων που ανήκουν σε χρηματοπιστωτικούς ομίλους ετερογενών δραστηριοτήτων και συναφείς διατάξεις της νομοθεσίας περί της ιδιωτικής ασφάλισης».</seg>
                    <seg xml:id="ParlaMint-GR_2016-01-07-S1-commons.seg56">Παραπέμπεται στην αρμόδια Διαρκή Επιτροπή.</seg>
                    <seg xml:id="ParlaMint-GR_2016-01-07-S1-commons.seg57">Κύριε Υπουργέ, έχετε τον λόγο και συγγνώμη για την καθυστέρηση.</seg>
                </u>
                <u xml:id="ParlaMint-GR_2016-01-07-S1-commons.u9" ana="#regular" who="#ΤΡΥΦΩΝ_ΑΛΕΞΙΑΔΗΣ">
                    <seg xml:id="ParlaMint-GR_2016-01-07-S1-commons.seg58">Κύριε Βουλευτά, θέσατε σωστά τα ζητήματα και θέλω και εγώ να επιβεβαιώσω ότι στα ζητήματα φοροδιαφυγής, λαθρεμπορίου και διαφθοράς η Κυβέρνηση θα κάνει ό,τι είναι δυνατόν διότι, όπως είπα, έχουμε πλήρη επίγνωση του τι φορολογικό καθεστώς είμαστε αναγκασμένοι να έχουμε και δεν θα αφήσουμε κανέναν είτε με νόμιμο είτε με παράνομο τρόπο να φοροδιαφεύγει ή να φοροαποφεύγει.</seg>
                    <seg xml:id="ParlaMint-GR_2016-01-07-S1-commons.seg59">Όμως, σε ό,τι αφορά τα ζητήματα του παράνομου τζόγου, όπως είπατε, αυτό που κάνουμε αυτήν τη στιγμή - και δεν πρόλαβα να το πω στην πρωτολογία μου - είναι να ολοκληρώνουμε τις διαβουλεύσεις με τους φορείς της αγοράς για το θέμα αυτό και να καταλήξουμε σε συγκεκριμένες πρωτοβουλίες, να φέρουμε νομοθετικές πρωτοβουλίες για τη λήξη του μεταβατικού καθεστώτος και την ενεργοποίηση του κανονικού καθεστώτος με νέες άδειες, κάτι που αναμένεται να αποδώσει άμεσα έσοδα στο κράτος. Να φέρουμε νομοθετικές πρωτοβουλίες για θέσπιση σαφών και οριοθετημένων κανόνων λειτουργίας της αγοράς με σαφές ρυθμιστικό πλαίσιο, να δρομολογήσουμε φορολογικούς ελέγχους, που ήδη γίνονται στις εταιρείες του μεταβατικού καθεστώτος - εκτός από αυτούς που ήδη έχουν δημοσιοποιηθεί και που ήδη διεξάγονται, δρομολογούμε και νέους ελέγχους - και, τέλος, να ενισχύσουμε τη συνεργασία μεταξύ των ελεγκτικών οργάνων του κράτους, με σκοπό την αποτελεσματικότερη πάταξη του παράνομου τζόγου.</seg>
                    <seg xml:id="ParlaMint-GR_2016-01-07-S1-commons.seg60">Σε αυτό το σημείο θέλω να τονίσω το πόσο μεγάλο ρόλο θα παίξει το νέο αναδιοργανωμένο ΣΔΟΕ, το οποίο θα έχει ειδικό τμήμα, που θα ασχολείται με αυτό το θέμα του παράνομου τζόγου, σε συνεργασία, βεβαίως, με τα αντίστοιχα όργανα της Ελληνικής Αστυνομίας.</seg>
                    <seg xml:id="ParlaMint-GR_2016-01-07-S1-commons.seg61">Όμως, σε ό,τι αφορά το μεγάλο θέμα που θίξατε - και νομίζω ότι θέλει μία ειδική συζήτηση στη Βουλή κάποια στιγμή - δηλαδή το θέμα της επέκτασης των τραπεζικών συναλλαγών, θα ήθελα να πω το εξής: Δεν θέλουμε να επεκτείνουμε τις τραπεζικές συναλλαγές, επειδή έχουμε κάποια φιλοσοφική θεώρηση ή κάποια ψυχασθένεια ή επειδή έχουμε κάποιον σκοτεινό ρόλο, όπως μας κατηγορούν ορισμένοι περίεργοι, να επιτελέσουμε. Θέλουμε να επεκτείνουμε τις τραπεζικές συναλλαγές, διότι μέσω αυτής της διαδικασίας μπορούμε να δώσουμε ένα αποφασιστικό χτύπημα στη φοροδιαφυγή και στο λαθρεμπόριο και γι' αυτό τον λόγο θέλουμε να τις επεκτείνουμε.</seg>
                    <seg xml:id="ParlaMint-GR_2016-01-07-S1-commons.seg62">Για να επεκτείνουμε τις τραπεζικές συναλλαγές, οι οποίες θα ωφελήσουν το δημόσιο, αλλά θα ωφελήσουν πάρα πολύ και τις τράπεζες, πρέπει το δημόσιο και οι τράπεζες να αλλάξουν λειτουργία σε ό,τι αφορά και τα ζητήματα των κατασχέσεων σε επίπεδο λογαριασμών - και ήδη σε αυτό το σημείο υπάρχουν διεργασίες και θα έχουμε το επόμενο χρονικό διάστημα ανακοινώσεις - αλλά και σε ό,τι αφορά το μεγάλο ζήτημα που βάλατε, αυτό των τραπεζικών προμηθειών. Διότι, όταν πάω στον φούρνο της γειτονιάς μου να πάρω κουλούρι, μου λέει «όταν θα πληρώνεις με κάρτα το κουλούρι και το ψωμί 0,80 ευρώ και θα ζητούν πάνω σε αυτό ανά συναλλαγή μηδέν κόμμα τόσο ή προμήθεια, μάλλον εξαιρείς εμάς από αυτήν τη διαδικασία». Αυτό, λοιπόν, δεν μπορεί να συνεχιστεί.</seg>
                    <seg xml:id="ParlaMint-GR_2016-01-07-S1-commons.seg63">Με την ίδια αποφασιστικότητα που θα προχωρήσουμε στην επέκταση των τραπεζικών συναλλαγών στο θέμα της αγοράς, ακριβώς για να αντιμετωπίσουμε τα ζητήματα που είπαμε, με την ίδια αποφασιστικότητα είμαστε σε διάλογο με τις τράπεζες για να υπάρξει μία λύση. Δεν μπορούμε να έχουμε προμήθειες της τάξης του 3% - υπάρχουν αυτήν τη στιγμή τέτοιες προμήθειες σε κάρτες - δεν μπορούμε να έχουμε κόστος 280 και 300 ευρώ, για να βάλει κάποιος μηχάνημα. Πρέπει να τα δουν αλλιώς αυτά τα ζητήματα οι τράπεζες. Πρέπει να καταλάβουμε όλοι ότι για να πετύχουν οι τραπεζικές συναλλαγές, πρέπει να δώσουμε κίνητρα και να βοηθήσουμε τις επιχειρήσεις.</seg>
                    <seg xml:id="ParlaMint-GR_2016-01-07-S1-commons.seg64">Ευχαριστώ.</seg>
                </u>
                <u xml:id="ParlaMint-GR_2016-01-07-S1-commons.u10" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg65">Κύριε Υπουργέ, μιας και είστε εδώ, θα αναφέρω κάτι κατά παρέκκλιση. Σας το λέω από προσωπικό παράδειγμα. Τακτοποιούσα προχθές τις αποδείξεις του 2015 και είδα ότι έχω τέσσερα κουτιά με αποδείξεις και των προηγουμένων χρόνων. Εάν αυτές δεν πρόκειται να ληφθούν υπ' όψιν, ας το πούμε, για να αδειάσουμε τα ντουλάπια των σπιτιών μας. Όταν θα έρθει η ώρα, θα πάρετε και την απόφαση ως Κυβέρνηση σχετικά με το αν θα λαμβάνονται υπ' όψιν με την κάρτα. Πέραν του ότι εγώ συμφωνώ με αυτό που είπατε για τις τράπεζες, τελικά οι προηγούμενες αποδείξεις θα χρειαστούν ή τις κρατάμε αδίκως τώρα στα σπίτια μας;</seg>
                </u>
                <u xml:id="ParlaMint-GR_2016-01-07-S1-commons.u11" ana="#regular" who="#ΤΡΥΦΩΝ_ΑΛΕΞΙΑΔΗΣ">
                    <seg xml:id="ParlaMint-GR_2016-01-07-S1-commons.seg66">Πολύ σωστά το θέτετε, κύριε Πρόεδρε, και μπράβο που μαζέψατε τόσες πολλές αποδείξεις για τα προηγούμενα χρόνια.</seg>
                </u>
                <u xml:id="ParlaMint-GR_2016-01-07-S1-commons.u12" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg67">Οφείλουμε να το κάνουμε όλοι μας.</seg>
                </u>
                <u xml:id="ParlaMint-GR_2016-01-07-S1-commons.u13" ana="#regular" who="#ΤΡΥΦΩΝ_ΑΛΕΞΙΑΔΗΣ">
                    <seg xml:id="ParlaMint-GR_2016-01-07-S1-commons.seg68">Βεβαίως.</seg>
                    <seg xml:id="ParlaMint-GR_2016-01-07-S1-commons.seg69">Είναι δύο διαφορετικά πράγματα. Θα υπάρχει ανακοίνωση από το Υπουργείο Οικονομικών τις επόμενες μέρες που θα ξεκαθαρίζουμε τι να κάνει ο κόσμος με τις παλιές αποδείξεις, γιατί οι παλιές αποδείξεις είναι στα σπίτια μας και τις κρατάμε, διότι υπάρχει πιθανότητα να μας καλέσουν για έλεγχο για τη φορολογική δήλωση. Όμως, με ανακοίνωση του Υπουργείου Οικονομικών θα ξεκαθαρίσουμε για ποια έτη και ποιες κατηγορίες θα πρέπει να κρατούν τις αποδείξεις. Γιατί εμείς θέλουμε τον συνεπή φορολογούμενο σύμμαχο στην προσπάθεια που κάνουμε.</seg>
                    <seg xml:id="ParlaMint-GR_2016-01-07-S1-commons.seg70">Σε ό,τι αφορά, όμως, το θέμα του τι αποδείξεις κρατάμε για το 2016, για το 2016 κρατάμε όλες τις αποδείξεις. Υπάρχει υποχρέωση και στις επιχειρήσεις να κόβουν αποδείξεις και σε εμάς να κρατάμε τις αποδείξεις και θα φέρουμε τη διάταξη για να υλοποιηθεί αυτό που έχουμε ανακοινώσει πάρα πολλές φορές, δηλαδή την επέκταση των τραπεζικών συναλλαγών και την καθιέρωση ότι κάθε μεταβολή, κάθε ποσό που έχουμε στη φορολογική μας δήλωση θα πρέπει να δικαιολογείται μέσα από τραπεζική συναλλαγή. Θα έρθει κι αυτή η διάταξη για να λυθεί η αγωνία που υπάρχει.</seg>
                    <seg xml:id="ParlaMint-GR_2016-01-07-S1-commons.seg71">Ευχαριστώ πολύ.</seg>
                </u>
                <u xml:id="ParlaMint-GR_2016-01-07-S1-commons.u14" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg72">Κι εμείς ευχαριστούμε.</seg>
                    <seg xml:id="ParlaMint-GR_2016-01-07-S1-commons.seg73">Θα συζητηθεί η τέταρτη με αριθμό 304/14-12-2015 επίκαιρη ερώτηση πρώτου κύκλου του Βουλευτή Ηρακλείου της Δημοκρατικής Συμπαράταξης ΠΑΣΟΚ - ΔΗΜΑΡ κ. Βασιλείου Κεγκέρογλου προς τον Υπουργό Υποδομών, Μεταφορών και Δικτύων, σχετικά με την καθυστέρηση της ανάθεσης των οδικών έργων «Ηράκλειο - Μεσαρά» και «Πάνορμο - Εξάντη» στην Κρήτη. Αγαπητέ Βασίλειε, χρόνια πολλά και για τη γιορτή σου.</seg>
                    <seg xml:id="ParlaMint-GR_2016-01-07-S1-commons.seg74">Στον συνάδελφο κ. Κεγκέρογλου θα απαντήσει ο Υπουργός κ. Χρήστος Σπίρτζης.</seg>
                    <seg xml:id="ParlaMint-GR_2016-01-07-S1-commons.seg75">Κύριε Κεγκέρογλου, έχετε τον λόγο.</seg>
                </u>
                <u xml:id="ParlaMint-GR_2016-01-07-S1-commons.u15" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2016-01-07-S1-commons.seg76">Ευχαριστώ, κύριε Πρόεδρε, και αντεύχομαι καλή χρονιά σε όλους και δημιουργικό έργο για το Κοινοβούλιο.</seg>
                    <seg xml:id="ParlaMint-GR_2016-01-07-S1-commons.seg77">Κύριε Υπουργέ, μετά από αλλεπάλληλες ακυρώσεις, συζητάμε επιτέλους αυτήν την ερώτηση που αφορά δύο πολύ σημαντικά έργα για την Κρήτη, έργα που είχαν ενταχθεί στο ΕΣΠΑ και για τα οποία υπάρχει μεγάλο διάστημα που δεν κινείται η διαδικασία - ή τουλάχιστον έτσι φαίνεται - προκειμένου να προχωρήσουν.</seg>
                    <seg xml:id="ParlaMint-GR_2016-01-07-S1-commons.seg78">Θα επικεντρωθώ κυρίως στο υποέργο που αφορά τον δρόμο «Ηράκλειο - Μεσαρά», γιατί το έργο «Πάνορμο - Εξάντη», σύμφωνα με τις ανακοινώσεις σας, θα πάει ως έργο - γέφυρα στο ΕΣΠΑ. Το υποέργο, λοιπόν, που αφορά τον δρόμο «Ηράκλειο - Μεσαρά» είναι πάρα πολύ κρίσιμο και χρήσιμο.</seg>
                    <seg xml:id="ParlaMint-GR_2016-01-07-S1-commons.seg79">Είναι χρήσιμο, γιατί, αν δεν ολοκληρωθεί αυτό το έργο, που αφορά ουσιαστικά μέχρι πέντε χιλιόμετρα, αλλά με σοβαρές υποδομές που πρέπει να ολοκληρωθούν, δεν θα αξιοποιηθεί και το μεγάλο έργο, το οποίο ήδη έχει εκτελεστεί, που είναι περίπου είκοσι χιλιομέτρων και έχει κοστίσει στο ελληνικό δημόσιο συνολικά κοντά στα 200 εκατομμύρια περίπου. Είναι, λοιπόν, πολύ σημαντικό να δούμε αυτήν την πορεία του έργου, ξεπερνώντας τα προβλήματα.</seg>
                    <seg xml:id="ParlaMint-GR_2016-01-07-S1-commons.seg80">Πρέπει να πούμε ότι το έργο δημοπρατήθηκε το φθινόπωρο του 2014. Μέσα στο 2015 δεν έγιναν οι ενέργειες εκείνες που θα το οδηγούσαν στην έναρξη εργασιών, στην εγκατάσταση αναδόχου, εργολάβου. Αυτό δεν έγινε ένα χρόνο. Γιατί δεν έγινε; Γιατί υπάρχουν προβλήματα διαδικαστικά και ουσιαστικά, σύμφωνα με τα οποία το Υπουργείο ενημερώνει, και κυρίως γιατί ο πρώτος μειοδότης, όπως ενημερώνει το Υπουργείο, δεν είχε τα προσόντα, τις προϋποθέσεις τη μέρα του διαγωνισμού, προκειμένου να είναι εντάξει τυπικά και ουσιαστικά - κάτι αναφέρατε για φορολογικές ενημερότητες - για να αναλάβει το έργο</seg>
                    <seg xml:id="ParlaMint-GR_2016-01-07-S1-commons.seg81">Άρα θέλουμε να δούμε εάν θα προχωρήσετε τη διαδικασία άμεσα, για να ανατεθεί το έργο, σύμφωνα με τον νόμο - προφανώς, αν ο πρώτος δεν έχει τις προϋποθέσεις, πάει στον δεύτερο - και για ποιον λόγο είναι πιο επείγον ακόμα και από το άλλο, που είναι συναφές, που εντάσσεται στο ΕΣΠΑ, γιατί θα χρηματοδοτηθεί από εθνικούς πόρους, όπως έχετε ανακοινώσει. Όμως, εάν δεν προχωρήσει και δεν ολοκληρωθεί - τουλάχιστον κατά το μεγάλο του μέρος - μέχρι μία συγκεκριμένη ημερομηνία μέσα στο 2017, τότε αναδρομικά, σύμφωνα με τα ισχύοντα της Ευρωπαϊκής Ένωσης, πιθανόν να μας ζητήσουν πίσω χρήματα και για τα άλλα υποέργα, τα οποία έχουμε ήδη εκτελέσει από το ΕΣΠΑ, το οποίο ολοκληρώνεται φέτος.</seg>
                    <seg xml:id="ParlaMint-GR_2016-01-07-S1-commons.seg82">Επομένως είναι πολύ κρίσιμο και θέλουμε να ξέρουμε τι θα κάνετε ως Υπουργείο σε σχέση με τη συγκεκριμένη διαδικασία. Πρέπει να πούμε ότι είναι από αυτές που έκανε το Υπουργείο, αλλά το έργο, αν πάνε καλά τα πράγματα, θα εκτελεστεί με την επίβλεψη του Οργανισμού Ανάπτυξης Κρήτης.</seg>
                    <seg xml:id="ParlaMint-GR_2016-01-07-S1-commons.seg83">Ευχαριστώ.</seg>
                </u>
                <u xml:id="ParlaMint-GR_2016-01-07-S1-commons.u16" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg84">Έχετε τον λόγο, κύριε Υπουργέ.</seg>
                </u>
                <u xml:id="ParlaMint-GR_2016-01-07-S1-commons.u17" ana="#regular" who="#ΣΠΙΡΤΖΗΣ_ΠΑΝΑΓΙΩΤΗ_ΧΡΗΣΤΟΣ">
                    <seg xml:id="ParlaMint-GR_2016-01-07-S1-commons.seg85">Ευχαριστώ, κύριε Πρόεδρε.</seg>
                    <seg xml:id="ParlaMint-GR_2016-01-07-S1-commons.seg86">Καλή χρονιά σε όλους!</seg>
                    <seg xml:id="ParlaMint-GR_2016-01-07-S1-commons.seg87">Κύριε Κεγκέρογλου, χρόνια πολλά για την ονομαστική σας γιορτή.</seg>
                    <seg xml:id="ParlaMint-GR_2016-01-07-S1-commons.seg88">Θέλω να κάνω μία διευκρίνιση. Οι ακυρώσεις στην απάντηση της συγκεκριμένης επίκαιρης ερώτησης έγιναν, επειδή έλειπα στο εξωτερικό. Δεν υπήρχε κάποια άλλη διάθεση.</seg>
                    <seg xml:id="ParlaMint-GR_2016-01-07-S1-commons.seg89">Θα επικεντρώσω την απάντησή μου κυρίως στο έργο Αγία Βαρβάρα - Απομαρμά. Καταλαβαίνω την αναγκαιότητα να ολοκληρωθεί αυτό το έργο και στην πρόσφατη επίσκεψή μου στο Ηράκλειο για το αεροδρόμιο του Καστελίου υπήρχε και η δέσμευση για την υλοποίηση και την ολοκλήρωση του συγκεκριμένου έργου, καθώς αυτό το έργο δεν είναι ένα έργο για το έργο, αλλά είναι ένα σημαντικό έργο για την Κρήτη. Είναι ένα έργο που συμβάλλει στην παραγωγική ανασυγκρότηση της χώρας και στην εξυπηρέτηση του παραγωγικού ιστού της Κρήτης.</seg>
                    <seg xml:id="ParlaMint-GR_2016-01-07-S1-commons.seg90">Τι έχει γίνει; Αυτό φαίνεται και από την απάντηση των υπηρεσιών. Είχαμε καταγγελία για τον μειοδότη. Η καταγγελία αφορούσε σε μη έγκυρη φορολογική ενημερότητα, βάσει της οποίας εκδόθηκε στις 31 Μαρτίου του 2014 η ενημερότητα πτυχίου για τη συμμετοχή της στο συγκεκριμένο έργο.</seg>
                    <seg xml:id="ParlaMint-GR_2016-01-07-S1-commons.seg91">Έπειτα από την καταγγελία, η Γενική Γραμματεία Εσόδων, στις 6 Απριλίου του 2015, συνέστησε στην αρμόδια υπηρεσία του Υπουργείου, στη Διεύθυνση Μητρώων, να γίνει έλεγχος μέσω της ηλεκτρονικής υπηρεσίας επιβεβαίωσης της Γενικής Γραμματείας Πληροφοριακών Συστημάτων, αναφορικά με την εγκυρότητα της φορολογικής ενημερότητας. Από το ηλεκτρονικό σύστημα της Γενικής Γραμματείας Πληροφοριακών Συστημάτων προέκυψε ότι η φορολογική ενημερότητα δεν ήταν έγκυρη.</seg>
                    <seg xml:id="ParlaMint-GR_2016-01-07-S1-commons.seg92">Μετά από αυτά, στις 8 Ιουλίου η υπηρεσία κίνησε πειθαρχική διαδικασία κατά της εταιρείας και εξέδωσε σχέδιο ανάκλησης της ενημερότητας πτυχίου, που εξέδωσε για την ως άνω εταιρεία, καθώς αυτή στηριζόταν σε μη έγκυρη φορολογική ενημερότητα.</seg>
                    <seg xml:id="ParlaMint-GR_2016-01-07-S1-commons.seg93">Στις 20 Νοεμβρίου το σχέδιο αυτό παραπέμφθηκε, ως προς τα νομικά θέματα που υπήρχαν, στο Νομικό Συμβούλιο του Κράτους.</seg>
                    <seg xml:id="ParlaMint-GR_2016-01-07-S1-commons.seg94">Το Νομικό Συμβούλιο του Κράτους εξέδωσε γνωμοδότηση και η υπηρεσία τη διαβίβασε στο γραφείο μου στις 14 Δεκεμβρίου, λίγο πριν τα Χριστούγεννα. Πραγματοποιήθηκε η αποδοχή της και η υπηρεσία, βάσει αυτής της αποδοχής, θα εκδώσει πράξη ανάκλησης ενημερότητας πτυχίου.</seg>
                    <seg xml:id="ParlaMint-GR_2016-01-07-S1-commons.seg95">Επομένως, κύριε Κεγκέρογλου, είναι δρομολογημένο, σύμφωνα με τον νόμο, το τι θα γίνει. Δυστυχώς δεν θα τρέξει τις επόμενες ημέρες, γιατί έχουμε ένα πλαίσιο για την παραγωγή των δημόσιων έργων και κυρίως των μητρώων, που κρατάει πίσω και δημιουργεί πολλές καθυστερήσεις στη διεξαγωγή των δημοσίων έργων.</seg>
                    <seg xml:id="ParlaMint-GR_2016-01-07-S1-commons.seg96">Πιστεύω ότι οι χρόνοι ανταπόκρισης με τις καθυστερήσεις και τα γνωμοδοτικά όργανα, που έχει το ελληνικό δημόσιο, φαίνεται ότι ήταν άμεσοι. Είναι πολύ σοβαρά τα θέματα. Δεν έχουν αντιμετωπιστεί άλλη φορά θέματα για μερική ή ολική ανάκληση πτυχίου ούτε μπορούσαμε εμείς να προχωρήσουμε σε υπογραφή συμβάσεων, όταν υπήρχαν καταγγελίες για ψευδείς ή «μη έγκυρες», για να το πω κομψά, φορολογικές ενημερότητες.</seg>
                    <seg xml:id="ParlaMint-GR_2016-01-07-S1-commons.seg97">Η δέσμευση της Κυβέρνησης είναι ότι το έργο θα προχωρήσει και πιστεύω ότι σε αυτό θα είμαστε μαζί. Έχετε απόλυτο δίκιο ότι πρέπει, επιτέλους, αυτό το έργο, που έχει ταλαιπωρήσει τους πολίτες της Κρήτης, να πάρει τον δρόμο του και να ολοκληρωθεί και η δική μας δέσμευση είναι ότι αυτό θα γίνει μέσα στον μήνα.</seg>
                    <seg xml:id="ParlaMint-GR_2016-01-07-S1-commons.seg98">Έχουν γίνει μέχρι τώρα δύο έργα. Αυτό είναι ένα τρίτο έργο - σκούπα, το οποίο έχουμε παρουσιάσει στο ελληνικό Κοινοβούλιο. Η υπηρεσία ήταν έτοιμη να υπογράψει και να προχωρήσει τη σύμβαση και είχαμε τις καθυστερήσεις αυτές και τις χρονοβόρες διαδικασίες, που γνωρίζουμε όλοι.</seg>
                    <seg xml:id="ParlaMint-GR_2016-01-07-S1-commons.seg99">Μέσα στην επόμενη εβδομάδα θα βγει σε διαβούλευση και θεσμικά το σχέδιο νόμου, ώστε να αντιμετωπίσουμε όχι μόνο για το συγκεκριμένο έργο αλλά για όλα τα δημόσια έργα αντίστοιχες καθυστερήσεις, που οφείλονται στον τρόπο που λειτουργούν τα μητρώα των μελετητικών και των εργοληπτικών επιχειρήσεων όλα αυτά τα χρόνια.</seg>
                    <seg xml:id="ParlaMint-GR_2016-01-07-S1-commons.seg100">Ευχαριστώ πολύ.</seg>
                </u>
                <u xml:id="ParlaMint-GR_2016-01-07-S1-commons.u18" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg101">Έχετε τον λόγο, κύριε Κεγκέρογλου.</seg>
                </u>
                <u xml:id="ParlaMint-GR_2016-01-07-S1-commons.u19" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2016-01-07-S1-commons.seg102">Κύριε Υπουργέ, όπως είπατε και εσείς, με την ολοκλήρωση αυτού του υποέργου θα αξιοποιηθεί η συνολική επένδυση που έχει γίνει από το ελληνικό δημόσιο, που είναι πάρα πολύ χρήσιμη για την ανάπτυξη της Κρήτης, για την παραγωγική ανασυγκρότηση και ιδιαίτερα επειδή συνδέει μια περιοχή με το Ηράκλειο, που είναι πάρα πολύ παραγωγική σε όλους τους τομείς.</seg>
                    <seg xml:id="ParlaMint-GR_2016-01-07-S1-commons.seg103">Επομένως έχουμε συμφωνήσει σε αυτή την κρισιμότητα του έργου εδώ και καιρό. Όμως, δεν μπορούν να ισχύουν και τα δύο. Ή η καταγγελία ήρθε αργά αλλά είχαμε καθυστερήσει στο να προχωρήσουμε τις διαδικασίες ανάθεσης ή είχε έρθει νωρίς και καθυστέρησαν οι υπηρεσίες να κάνουν την έκπτωση του μειοδότη.</seg>
                    <seg xml:id="ParlaMint-GR_2016-01-07-S1-commons.seg104">Σε κάθε περίπτωση υπάρχει μια μεγάλη καθυστέρηση, η οποία όμως θα πρέπει να επισημάνω ότι είναι πολύ μικρή σε σχέση με την ταλαιπωρία του συνολικού έργου, δηλαδή οι οκτώ μήνες ή ο ένας χρόνος.</seg>
                    <seg xml:id="ParlaMint-GR_2016-01-07-S1-commons.seg105">Πάντως είναι χρόνος που χάθηκε και ήταν κρίσιμος γιατί «βοήθησε», συνέβαλε στο να έχουμε την απένταξη του έργου. Όμως, θεωρώ ότι τώρα δεν υπάρχει για εμάς, ως κεντρική διοίκηση, καμμία δικαιολογία να μην προχωρήσουμε τη διαδικασία στην ανάθεση του δεύτερου, του τρίτου ή δεν ξέρω ποιου άλλου μειοδότη λέει ο νόμος. Αυτό πρέπει να γίνει άμεσα, γιατί θα υπάρξει κίνδυνος στο να ζητηθούν πίσω τα χρήματα, που έχουμε ήδη λάβει για τα υπόλοιπα υποέργα, καθώς συνδέεται το ένα κοινοτικό πλαίσιο με το άλλο, δηλαδή το ΕΣΠΑ με το νέο ΕΣΠΑ, όπως συνδεόταν και με το πρόγραμμα 2006-2014. Γι' αυτό εξάλλου απεντάχθηκε, έχασε την επιλεξιμότητα αυτό το συγκεκριμένο έργο.</seg>
                    <seg xml:id="ParlaMint-GR_2016-01-07-S1-commons.seg106">Θα ήθελα να πω, λοιπόν, ότι είναι πολύ σημαντικό και περιμένω στη δευτερομιλία σας να μας πείτε πότε εκτιμάτε ότι θα ανατεθεί στον ανάδοχο. Ο Οργανισμός Ανάπτυξης Κρήτης, που είναι ο οργανισμός που θα αναλάβει το έργο, έχει επιτελέσει ένα σημαντικό έργο στη διάρκεια των δύο χρόνων που έχει συγκροτηθεί.</seg>
                    <seg xml:id="ParlaMint-GR_2016-01-07-S1-commons.seg107">Πρέπει να σας πω ότι ο ν. 4313 και η δημιουργία του Οργανισμού Ανάπτυξης Κρήτης είναι από τα νομοσχέδια που ψηφίστηκαν και από το κόμμα της Πλειοψηφίας που στηρίζει την Κυβέρνηση, στο οποίο είστε Υπουργός σήμερα.</seg>
                    <seg xml:id="ParlaMint-GR_2016-01-07-S1-commons.seg108">Είναι από τους λίγους νόμους που ήταν αποτέλεσμα διαλόγου και συναίνεσης. Είναι ένας δημόσιος οργανισμός με διαθεσμική εκπροσώπηση Α΄ και Β΄ βαθμού αλλά και του δημοσίου, προκειμένου να είναι αποτελεσματικός.</seg>
                    <seg xml:id="ParlaMint-GR_2016-01-07-S1-commons.seg109">Όμως, τα δύο αυτά χρόνια - και το 2014 και το 2015- δεν έλαβε την απαιτούμενη χρηματοδότηση και επιχορήγηση προκειμένου να μπορέσει να κυλήσει. Έχει σε εξέλιξη το έργο «Γούρνες - Χερσόνησος», το έργο «Πάνορμος - Εξάντη», στο οποίο αναφερθήκαμε και το έργο «Μουρνιές - Γογονή». Είναι έργα τα οποία θα εκτελέσει ο Οργανισμός.</seg>
                    <seg xml:id="ParlaMint-GR_2016-01-07-S1-commons.seg110">Χρειάζεται σήμερα να δώσετε τις απαιτούμενες επιχορηγήσεις, όπως προβλέπονται από το άρθρο 73. Βέβαια, πρόσφατα, τον Δεκέμβριο, δώσατε 2,4 εκατομμύρια, τα οποία όμως αφορούν ειλημμένες υποχρεώσεις και αποπληρωμές δεσμεύσεων. Δεν είναι αυτά που προβλέπει το άρθρο 73.</seg>
                    <seg xml:id="ParlaMint-GR_2016-01-07-S1-commons.seg111">Το σημαντικότερο θέμα για τον ΟΑΚ και την Κρήτη, αφού ξεπεραστούν αυτά τα ζητήματα, είναι η μελέτη στρατηγικού σχεδιασμού για το διευρωπαϊκό οδικό δίκτυο, η οποία έχει παγώσει. Με τούτο, με εκείνο και το άλλο πάγωσε αυτή η μελέτη και πρέπει να προχωρήσει. Είναι πάρα πολύ σημαντικό για την εξέλιξη στη συνέχεια.</seg>
                    <seg xml:id="ParlaMint-GR_2016-01-07-S1-commons.seg112">Θέλω, λοιπόν, να σας ζητήσω να ενεργοποιήσετε, μέσω της επιχορήγησης, περαιτέρω τον σχεδιασμό, τις μελέτες και τη λειτουργία του Οργανισμού Ανάπτυξης Κρήτης, ούτως ώστε όλα αυτά τα έργα που συνδέονται με την ανάπτυξη του νησιού, να μην έχουν καθυστέρηση τουλάχιστον λόγω της μη έγκαιρης επιχορήγησης του Οργανισμού.</seg>
                    <seg xml:id="ParlaMint-GR_2016-01-07-S1-commons.seg113">Τα άλλα, όπως σωστά είπατε, που έχουν να κάνουν με το θεσμικό πλαίσιο εξετάζονται από τη νομική πλευρά και εκεί πρέπει να είμαστε τυπικότατοι, διότι υπάρχουν ενστάσεις ένθεν κακείθεν και αυτό δημιουργεί την ανάγκη να είμαστε με την εφαρμογή του νόμου όπως πρέπει χωρίς καθυστερήσεις.</seg>
                    <seg xml:id="ParlaMint-GR_2016-01-07-S1-commons.seg114">Δυστυχώς, αν υπάρξουν και άλλες καθυστερήσεις, τότε αυτό θα έχει οικονομικό κόστος. Το οικονομικό κόστος πάει στους πολίτες. Και θα έρχεται μετά ο κ. Αλεξιάδης και θα λέει «αναγκαζόμαστε, χωρίς να το θέλουμε, να βάλουμε νέους φόρους». Μα, οι νέοι φόροι μπαίνουν και για τον λόγο ότι το δημόσιο…</seg>
                </u>
                <u xml:id="ParlaMint-GR_2016-01-07-S1-commons.u20" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg115">Έχει γίνει κατανοητό.</seg>
                </u>
                <u xml:id="ParlaMint-GR_2016-01-07-S1-commons.u21" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2016-01-07-S1-commons.seg116">Έχει γίνει κατανοητό πλέον και από τους ίδιους τους πολίτες και γι' αυτό είναι πολύ αυστηροί μαζί μας, κύριε Πρόεδρε.</seg>
                    <seg xml:id="ParlaMint-GR_2016-01-07-S1-commons.seg117">Ευχαριστώ.</seg>
                </u>
                <u xml:id="ParlaMint-GR_2016-01-07-S1-commons.u22" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg118">Κύριε Υπουργέ, με συγχωρείτε μισό λεπτό, γιατί έπρεπε να είχε προηγηθεί αυτή η αναγγελία.</seg>
                    <seg xml:id="ParlaMint-GR_2016-01-07-S1-commons.seg119">Η δεύτερη με αριθμό 324/15-12-2015 επίκαιρη ερώτηση πρώτου κύκλου του Βουλευτή Έβρου της Νέας Δημοκρατίας κ. Αναστασίου Δημοσχάκη προς τον Υπουργό Οικονομίας, Ανάπτυξης και Τουρισμού, σχετικά με την άμεση διευθέτηση επιδότησης του μισθολογικού κόστους κατά 12% των βιομηχανικών, βιοτεχνικών και μεταλλευτικών επιχειρήσεων παραμεθόριων περιοχών, αναβάλλεται λόγω κωλύματος του κυρίου Υπουργού.</seg>
                    <seg xml:id="ParlaMint-GR_2016-01-07-S1-commons.seg120">Η πέμπτη με αριθμό 330/15-12-2015 επίκαιρη ερώτηση πρώτου κύκλου του Βουλευτή Αττικής του Κομμουνιστικού Κόμματος Ελλάδας κ. Ιωάννη Γκιόκα προς τον Υπουργό Παιδείας, Έρευνας και Θρησκευμάτων, σχετικά με την αντιμετώπιση των προβλημάτων στα σχολεία της ανατολικής Αττικής, αναβάλλεται λόγω κωλύματος του κυρίου Υπουργού.</seg>
                    <seg xml:id="ParlaMint-GR_2016-01-07-S1-commons.seg121">Η έκτη με αριθμό 310/14-12-2015 επίκαιρη ερώτηση πρώτου κύκλου του Βουλευτή Αχαΐας του Ποταμιού κ. Ιάσονα Φωτήλα προς τον Υπουργό Εργασίας, Κοινωνικής Ασφάλισης και Κοινωνικής Αλληλεγγύης, σχετικά με την αξιοποίηση των ευρωπαϊκών προγραμμάτων αντιμετώπισης της ανεργίας των νέων, αναβάλλεται λόγω κωλύματος του κυρίου Υπουργού και διαγράφεται.</seg>
                    <seg xml:id="ParlaMint-GR_2016-01-07-S1-commons.seg122">Η πρώτη με αριθμό 328/15-12-2015 επίκαιρη ερώτηση δευτέρου κύκλου του Βουλευτή Τρικάλων του Συνασπισμού Ριζοσπαστικής Αριστεράς κ. Χρήστου Σιμορέλη προς τον Υπουργό Εργασίας, Κοινωνικής Ασφάλισης και Κοινωνικής Αλληλεγγύης, σχετικά με την αναζήτηση αχρεωστήτως καταβληθεισών παροχών από ασφαλιστικούς οργανισμούς, αναβάλλεται λόγω κωλύματος του κυρίου Υπουργού.</seg>
                    <seg xml:id="ParlaMint-GR_2016-01-07-S1-commons.seg123">Η δεύτερη με αριθμό 318/14-12-2015 επίκαιρη ερώτηση δευτέρου κύκλου του Βουλευτή Αιτωλοακαρνανίας του Λαϊκού Συνδέσμου - Χρυσή Αυγή κ. Κωνσταντίνου Μπαρμπαρούση προς τον Υπουργό Εσωτερικών και Διοικητικής Ανασυγκρότησης, σχετικά με την αντιμετώπιση των προβλημάτων των κατοίκων της Λευκάδας που επλήγησαν από τον σεισμό κατά το μήνα Νοέμβριο του 2015, αναβάλλεται λόγω κωλύματος του κυρίου Υπουργού.</seg>
                    <seg xml:id="ParlaMint-GR_2016-01-07-S1-commons.seg124">Η τρίτη με αριθμό 288/10-12-2015 επίκαιρη ερώτηση δευτέρου κύκλου του Βουλευτή Σερρών της Δημοκρατικής Συμπαράταξης ΠΑΣΟΚ - ΔΗΜΑΡ κ. Μιχαήλ Τζελέπη προς τον Υπουργό Αγροτικής Ανάπτυξης και Τροφίμων, σχετικά με την πληρωμή της προκαταβολής της ενιαίας ενίσχυσης στους αγροτο - κτηνοτρόφους της χώρας, αναβάλλεται λόγω κωλύματος του κυρίου Υπουργού και διαγράφεται.</seg>
                    <seg xml:id="ParlaMint-GR_2016-01-07-S1-commons.seg125">Η τέταρτη με αριθμό 331/15-12-2015 επίκαιρη ερώτηση δευτέρου κύκλου της Βουλευτού Β΄ Πειραιώς του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Αγροτικής Ανάπτυξης και Τροφίμων, σχετικά με τα προβλήματα από τη δραστική μείωση της βασικής ενίσχυσης των αγροτών, αναβάλλεται λόγω κωλύματος του κυρίου Υπουργού.</seg>
                    <seg xml:id="ParlaMint-GR_2016-01-07-S1-commons.seg126">Σας δίνω αυξημένο χρόνο, κύριε Υπουργέ, γιατί θα ήθελα να σας παρακαλέσω - για να μη σας ταλαιπωρώ εγώ με άλλη επίκαιρη ερώτηση - αν το γνωρίζετε, να μας πείτε, αν υπεγράφη - γιατί αυτήν την απάντηση πήρα από τον αρμόδιο Υπουργό, τον κ. Τόσκα - η νέα σύμβαση μεταξύ του εποπτευόμενου από εσάς οργανισμού και του Υπουργείου Δημόσιας Τάξης για τη δωρεάν μετακίνηση των αστυνομικών.</seg>
                    <seg xml:id="ParlaMint-GR_2016-01-07-S1-commons.seg127">Δεν υποχρεούστε να απαντήσετε, αλλά να μη σας φέρνω εγώ άλλη ημέρα. Επομένως, βάζω πέντε λεπτά και έχετε τον λόγο.</seg>
                </u>
                <u xml:id="ParlaMint-GR_2016-01-07-S1-commons.u23" ana="#regular" who="#ΣΠΙΡΤΖΗΣ_ΠΑΝΑΓΙΩΤΗ_ΧΡΗΣΤΟΣ">
                    <seg xml:id="ParlaMint-GR_2016-01-07-S1-commons.seg128">Θα ξεκινήσω από τη δική σας ερώτηση, κύριε Πρόεδρε.</seg>
                    <seg xml:id="ParlaMint-GR_2016-01-07-S1-commons.seg129">Είναι από τις πρώτες προτεραιότητες να υπογραφεί αυτή η σύμβαση. Για να υπογραφεί πρέπει να εκδοθεί το ΦΕΚ, με το οποίο ορίζονται οι νέες διοικήσεις των οργανισμών. Είναι προφανές ότι θα υπογραφεί, για να μην υπάρχει αβεβαιότητα στους ανθρώπους που υπηρετούν στα σώματα και το Υπουργείο ότι δεν θα υπάρχει τέτοια σύμβαση. Έχει ληφθεί αυτή η απόφαση.</seg>
                </u>
                <u xml:id="ParlaMint-GR_2016-01-07-S1-commons.u24" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg130">Ευχαριστώ.</seg>
                </u>
                <u xml:id="ParlaMint-GR_2016-01-07-S1-commons.u25" ana="#regular" who="#ΣΠΙΡΤΖΗΣ_ΠΑΝΑΓΙΩΤΗ_ΧΡΗΣΤΟΣ">
                    <seg xml:id="ParlaMint-GR_2016-01-07-S1-commons.seg131">Αγαπητέ, κύριε Κεγκέρογλου, γνωρίζετε κι εσείς καλύτερα από εμένα ότι υπάρχουν περιοχές της χώρας - και μία από αυτές είναι η Κρήτη - που έχουν αδικηθεί στις υποδομές από τις προηγούμενες κυβερνήσεις.</seg>
                    <seg xml:id="ParlaMint-GR_2016-01-07-S1-commons.seg132">Θεωρούμε ότι αυτήν τη χρονιά - κι έχουμε δώσει δείγματα γραφής γι' αυτό - μέσα από ένα μεγάλο πρόγραμμα υποδομών, θα μπορέσουμε να συμβάλλουμε στο να βγει η χώρα από την κρίση, να μειώσουμε την ανεργία και το κράτος να έχει έσοδα. Ήδη τα έργα που υπήρχαν έχουν επιταχυνθεί. Έργα που παραλάβαμε κολλημένα ξεκίνησαν. Έχετε απόλυτο δίκιο ότι το σύστημα που έχουμε είναι γραφειοκρατικό, το οποίο, αν δεν το αλλάξουμε, θα έχουμε πάντα τα προβλήματα που έχουμε και με αυτό το έργο.</seg>
                    <seg xml:id="ParlaMint-GR_2016-01-07-S1-commons.seg133">Δεν μπορεί, όμως, η κεντρική διοίκηση να μην παίρνει σε τόσο λεπτά θέματα υπ΄ όψιν της και την υπηρεσία και τις γνωμοδοτήσεις του Νομικού Συμβουλίου του Κράτους, γιατί δεν θέλουμε να υπάρχει καμμιά σκιά στις αναθέσεις των έργων.</seg>
                    <seg xml:id="ParlaMint-GR_2016-01-07-S1-commons.seg134">Έχετε απόλυτο δίκιο ότι δεν μπορεί να ταλαιπωρείται η χώρα και ο πολίτης, γιατί μια εταιρεία καταγγέλλει μια άλλη. Αυτά έπρεπε να είχαν λυθεί. Η τεχνολογία μάς δίνει, αν θέλετε, τα πλεονεκτήματα εκείνα για να ξεπεράσουμε τις καθυστερήσεις, τουλάχιστον στην πρώτη φάση των διαγωνιστικών διαδικασιών, τα τυπικά στοιχεία, και σε αυτήν τη λογική θα κινηθούμε.</seg>
                    <seg xml:id="ParlaMint-GR_2016-01-07-S1-commons.seg135">Όπως σας είπα, για να έχουμε και μια χρονική δέσμευση, μέσα στον Ιανουάριο και τα δύο έργα θα προχωρήσουν. Για τον ΟΑΚ είναι μια άλλη συζήτηση. Γενικά για την μελέτη του διευρωπαϊκού δικτύου της Κρήτης και όχι μόνο έγινε μια σύσκεψη την τελευταία φορά που κατέβηκα στο Ηράκλειο και με τον περιφερειάρχη και με τους δημάρχους. Και θα ήθελα να έχουμε μια συνεργασία και με όλους τους Βουλευτές της Κρήτης για την πορεία και ίσως να δούμε και κάποιες αλλαγές για τον ΟΑΚ. Γιατί δεν είναι μόνο η έλλειψη ή η μικρότερη χρηματοδότηση, είναι και άλλα θέματα που πρέπει να συζητηθούν. Δεν μπορεί ο οργανισμός που διαχειρίζεται τα νερά της Κρήτης και όχι μόνο να χρωστάει 3,5 εκατομμύρια στη ΔΕΗ και να κινδυνεύουν πόλεις, όπως τα Χανιά, να μείνουν χωρίς τη λειτουργία του συστήματος ύδρευσης.</seg>
                    <seg xml:id="ParlaMint-GR_2016-01-07-S1-commons.seg136">Άρα, εκεί θα ήθελα να έχουμε μια συνεργασία για να δούμε τον βέλτιστο δρόμο που αντιμετωπίζονται αυτά τα προβλήματα, όπως και τον βέλτιστο τρόπο συγκρότησης του διοικητικού συμβουλίου, για να υπάρχει ικανοποιητική συμμετοχή όλων των περιφερειακών ενοτήτων στη διοίκηση του οργανισμού.</seg>
                    <seg xml:id="ParlaMint-GR_2016-01-07-S1-commons.seg137">Ευχαριστώ πολύ και καλή χρονιά.</seg>
                </u>
                <u xml:id="ParlaMint-GR_2016-01-07-S1-commons.u26" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg138">Κι εμείς σας ευχαριστούμε, κύριε Υπουργέ.</seg>
                </u>
                <u xml:id="ParlaMint-GR_2016-01-07-S1-commons.u27" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2016-01-07-S1-commons.seg139">Κύριε Πρόεδρε, θα ήθελα τον λόγο.</seg>
                </u>
                <u xml:id="ParlaMint-GR_2016-01-07-S1-commons.u28" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg140">Εντάξει λόγω το ότι έχουμε χρόνο, αλλά μη μου κάνεις καινούργια αγόρευση.</seg>
                </u>
                <u xml:id="ParlaMint-GR_2016-01-07-S1-commons.u29" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2016-01-07-S1-commons.seg141">Όχι, όχι. Κατ' αρχάς, να πω ότι για τις αλλεπάλληλες αναβολές της συζήτησης δεν απέδωσα σκοπιμότητα, απλά επείγουν οι ερωτήσεις.</seg>
                </u>
                <u xml:id="ParlaMint-GR_2016-01-07-S1-commons.u30" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg142">Εξάλλου, αν δείτε, την καταθέσατε 14-12-2015. Επειδή καμμιά φορά βάζω τις φωνές αλλά σήμερα θα πάρω το μέρος του Υπουργού. Στις 14-12-20115 του πήγε και από το Νομικό Συμβούλιο του Κράτους η απάντηση.</seg>
                </u>
                <u xml:id="ParlaMint-GR_2016-01-07-S1-commons.u31" ana="#regular" who="#ΚΕΓΚΕΡΟΓΛΟΥ_ΑΛΕΞΑΝΔΡΟΥ_ΒΑΣΙΛΕΙΟΣ">
                    <seg xml:id="ParlaMint-GR_2016-01-07-S1-commons.seg143">Ναι, ήταν για δεύτερη φορά η κατάθεση αυτή. Εν πάση περιπτώσει, πρέπει να ξέρουν οι Υπουργοί ότι χάνεται η δυνατότητα του Βουλευτή να ρωτήσει για άλλο θέμα.</seg>
                    <seg xml:id="ParlaMint-GR_2016-01-07-S1-commons.seg144">Σήμερα παρά τις πολλές ακυρώσεις που είχαμε λόγω κωλύματος Υπουργών, συζητήθηκαν δύο επιπλέον ερωτήσεις δικές σας πολύ χρήσιμες. Αυτό ήθελα να πω.</seg>
                    <seg xml:id="ParlaMint-GR_2016-01-07-S1-commons.seg145">Θα ήθελα, επίσης, να πω στον κύριο Υπουργό, αν είναι δυνατόν, να καλέσει τη σύσκεψη του ΟΑΚ, για να μη σέρνεται το θέμα.</seg>
                    <seg xml:id="ParlaMint-GR_2016-01-07-S1-commons.seg146">Δεν ισχύουν αυτά που είπατε για την εκπροσώπηση, γιατί εκπροσωπούνται από το νόμο υποχρεωτικά όλοι οι νομοί. Όμως, εν πάση περιπτώσει, συγκαλέστε τη σύσκεψη να τελειώνουν οι εκκρεμότητες, να μη σέρνεται το θέμα του οργανισμού, διότι σέρνονται τα έργα.</seg>
                    <seg xml:id="ParlaMint-GR_2016-01-07-S1-commons.seg147">Ευχαριστώ.</seg>
                </u>
                <u xml:id="ParlaMint-GR_2016-01-07-S1-commons.u32" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg148">Κύριε Υπουργέ, θέλετε να απαντήσετε σε κάτι;</seg>
                </u>
                <u xml:id="ParlaMint-GR_2016-01-07-S1-commons.u33" ana="#regular" who="#ΣΠΙΡΤΖΗΣ_ΠΑΝΑΓΙΩΤΗ_ΧΡΗΣΤΟΣ">
                    <seg xml:id="ParlaMint-GR_2016-01-07-S1-commons.seg149">Όχι, κύριε Πρόεδρε.</seg>
                </u>
                <u xml:id="ParlaMint-GR_2016-01-07-S1-commons.u34" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg150">Ευχαριστούμε.</seg>
                    <seg xml:id="ParlaMint-GR_2016-01-07-S1-commons.seg151">Πριν κλείσουμε, θα ήθελα να συμπληρώσω ότι και η συζήτηση της τρίτης με αριθμό 317/14-12-2015 επίκαιρης ερώτησης πρώτου κύκλου του Βουλευτή Β΄ Αθηνών του Λαϊκού Συνδέσμου - Χρυσή Αυγή κ. Ηλία Παναγιώταρου προς τον Υπουργό Εξωτερικών, σχετικά με την «εκχώρηση του ονόματος της Μακεδονίας μας στους Σκοπιανούς», αναβάλλεται λόγω κωλύματος του κυρίου Υπουργού.</seg>
                    <seg xml:id="ParlaMint-GR_2016-01-07-S1-commons.seg152">Στο σημείο αυτό ολοκληρώθηκε η συζήτηση των επικαίρων ερωτήσεων.</seg>
                    <seg xml:id="ParlaMint-GR_2016-01-07-S1-commons.seg153">Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;</seg>
                </u>
                <vocal type="shouting">
                    <desc>Μάλιστα, μάλιστα.</desc>
                </vocal>
                <u xml:id="ParlaMint-GR_2016-01-07-S1-commons.u35" ana="#chair" who="#ΚΑΚΛΑΜΑΝΗΣ_ΜΙΧΑΗΛ_ΝΙΚΗΤΑΣ">
                    <seg xml:id="ParlaMint-GR_2016-01-07-S1-commons.seg154">Με τη συναίνεση του Σώματος και ώρα 10.25΄ λύεται η συνεδρίαση για αύριο, ημέρα Παρασκευή 8 Ιανουαρίου 2016 και ώρα 10.00΄, με αντικείμενο εργασιών του Σώματος κοινοβουλευτικό έλεγχο: συζήτηση επικαίρων ερωτήσεων.</seg>
                </u>
            </div>
        </body>
    </text>
</TEI>
