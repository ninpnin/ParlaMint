i-JvM7SH2iCj7fFCHrJcMtD3	Som en betydande förklaring till Sveriges höga dödstal jämfört med våra grannländer har lyfts att virusspridning i stor skala ägt rum i äldreomsorgen. Att Sverige inte klarat att skydda sårbara grupper från smitta har pekats ut som ett misslyckande av ansvariga i regeringen. Särskilt förödande har utvecklingen varit på äldreboenden i Stockholmsregionen, som först drabbades av utbredd smitta. 123 boenden av 227 i regionen hade redan under påskhelgen smittade inom väggarna enligt en ny enkät.
i-HhFbXMcQ3sqB8jRipCQbV4	Att Sverige till skillnad från andra länder haft en för begränsad provtagning, saknat termiska kontroller och att personal inte tillhandahållits nödvändig skyddsutrustning har sannolikt bidragit till döden på svenska äldreboenden. Vittnesmål gör också gällande att det förekommit att personal arbetat trots symptom , möjligen för att karensavdraget aldrig avskaffades, och att anställda haft svårt att förmås följa basala hygienrutiner.
i-97SBhw9UnLuaeWfmXmUsb	För att undvika att motsvarande katastrof drabbar hela landet behöver politiken ta ett nationellt ansvar. Rikets styrande bör inte gömma sig bak ­ om myndigheters, kommuners och huvudmäns ansvar. Med anledning av det anförda begär Sverigedemokraterna särskild debatt om döden på svenska äldreboenden.
i-4JNf1Ahxhd996QS7NHdeg7	Coronaviruset/Covid-19 har slagit hårt mot äldreomsorgen. Mot de äldre, mot de sköra. De som samhället främst skulle skydda under pandemin. Det är ett stort misslyckande för vårt samhälle; på nationell, regional och kommunal nivå.
i-7a35bVhCjciziixn77ArRY	Smittspridningen är den kanske enskilt största förklaringen till att dödstalen blivit så höga i Stockholm och i Sörmland. I Stockholmsregio ­ nen har cirka 40 procent av dem som avlidit av covid-19 bott på äldreboenden. Sörmland är den region i landet med högst andel sjukdomsfall per 100 000 invånare, och där fanns smittan tidigt på äldreboenden. Äldre med hemtjänst kan möta personal som går till många äldre i snabbt tempo.
i-44iQKkacPYGJvojzDnWKDv	Vad kan vi i riksdagen – nationellt – göra i nuläget och i framtiden för att undvika att just de som vi skulle skydda mot smittspridning smittas , blir extremt sjuka och avlider. Frågan är högaktuell samt akut och berör många. De äldre, deras anhöriga och personalen.
i-VS27Fq1HL8Tmf9RXtuXNe2	Frågor som bör uppmärksammas är personalens villkor för att göra ett bra jobb. Statens styrning av utförarnas uppdrag. Resurser som finns för kommuner att ge rimliga ekonomiska förutsättningar i verksamheterna. Utförarnas kompetens och incitament att alltid ge de äldre bra omsorg och skydd mot ohälsa. Ledning och styrning bland utförare inom organisation ­ en. Kommunens tillsyn av den egna verksamheten och avtalsbundna exter ­ na utförare, även under pandemitider. Statens tillsyn av äldreomsorgsen ­ heter. Utbildnings - och kompetensmöjligheter nationellt, utbildningsmöj ­ ligheter och kompetenskrav i verksamheterna. Lärdomar måste dras för att vi ska få en bättre äldreomsorg i framtiden med fast anställd och välutbil ­ dad personal, tillräcklig bemanning där inte de äldre ska möta dussintals olika personer i sitt hem. Incitamenten för utförare måste vara att ge bra vård och omsorg och inget annat. Den statlig a tillsynen måste bli vassare.
i-MoCuqVzVSKbdWf46qVCftb	Med anledning av detta begär Vänsterpartiet en särskild debatt om Covid-19 och äldreomsorgen. Det är viktigt att ansvarigt statsråd och företrädare för partierna ges möjlighet att redogöra för vilka åtgärder de anser bör vidtas för att effektivare bekämpa covid ‑ 19 och att bättre skydda personer som är berörda av äldreomsorg.
i-GeKVh5wPpht71hEsui9adr	Följande frågor för skriftliga svar hade framställts:
i-SxezbNyrq8gxMB9Lw5oNRr	Skriftliga svar på följande frågor hade kommit in:
