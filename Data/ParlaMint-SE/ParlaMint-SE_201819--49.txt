i-UmVTt9BjLH4r1BHRHP8GXn	Följande skrivelser hade kommit in:
i-ED8nXV4mbTcTdjitHhiQsA	Interpellationen kommer att besvaras tisdagen den 12 februari 2019.
i-RefLoJQUm6U7CjbJBkYarW	Skälet till dröjsmålet är sjukdom för Sr Hallengren.
i-Pa6E7p5SM6vqiN5WxBAX8Z	Interpellationen kommer att besvaras tisdagen den 26 februari 2019.
i-XcMd6y2NwRMzN6f4MNpBUp	Skälet till dröjsmålet är tjänsteresor och sedan tidigare inbokade engagemang.
i-4Z15DHwaYLj14nunxem6QB	Interpellationen kommer att besvaras tisdagen den 26 februari 2019.
i-8eipEKXskFFnJtmcAQsU1Y	Skälet till dröjsmålet är tjänsteresor och sedan tidigare inbokade engagemang.
i-WXWDYDqYxw5t1fEoyaqQyB	Interpellationen kommer att besvaras tisdagen den 26 februari 2019.
i-W3mGGedmKEqxPftSrmYcEe	Skälet till dröjsmålet är tjänsteresor och sedan tidigare inbokade engagemang.
i-FQyWgYbkgboBNT2izcBaxj	Interpellationen kommer att besvaras tisdagen den 26 februari 2019.
i-4YAWNMBNT3FdsWNudj3u5N	Skälet till dröjsmålet är tjänsteresor och sedan tidigare inbokade engagemang.
i-CeTAet1nJrpNax7vCxEayi	Interpellationen kommer att besvaras tisdagen den 26 februari 2019.
i-J6o7GVA9h9mWNUFqD9vBhb	Skälet till dröjsmålet är tjänsteresor och sedan tidigare inbokade engagemang.
i-E8DpKNdbk3M4bFui7QDcZj	Följande dokument hänvisades till utskott:
i-JRUNWxCHRB35G6Cf7gqVJ	Fru talman! Jan Ericson har frågat mig om jag och regeringen har övergett Socialdemokraternas mål om lägst arbetslöshet i EU till år 2020.
i-WjpJNGEvvSeC1mRpuZkBc6	Jag har nyligen svarat på en liknande fråga angående arbetslöshetsmålet. Arbetslöshetsmålet verkade under förra mandatperioden som en styr ­ åra för regeringens politik. Samtidigt utvecklades den svenska arbetsmarknaden starkt. Den tidigare regeringens mål om lägst arbetslöshet i EU fanns dock inte med i den nuvarande regeringens regeringsförklaring den 21 januari 2019.
i-WbHsyeYRGA8v3YLzpQ9Pre	Under den förra mandatperioden ökade antalet sysselsatta med långt över 300 000 personer, varav 200 000 är utrikes födda. Hela jobbtillväxten kom till i reguljära jobb – inte genom subventionerade anställningar. Vi har den högsta sysselsättningsgrad som Eurostat någonsin uppmätt i ett EU-land och den högsta i Sverige på över 25 år. Inget annat EU-land har en större andel av sin befolkning i arbetskraften. Etableringen av nyanlända på arbetsmarknaden går allt snabbare.
i-XMvcqqpVCLhBLU39awwpGS	Arbetslösheten är nästan nere på 6 pr ocent och minskade med över 1,5 procentenheter under den förra mandatperioden. Drygt halva sänkningen av arbetslösheten bedömdes i budgetpropositionen för 2018 hänföras till den finanspolitik som regeringen förde. Ungdomsarbetslösheten minskade med ca 6 procentenheter under samma period. Andelen som befinner sig i ersättnings- och försäkringssystemen är den lägsta sen 1981. Det underskott på ca 60 miljarder som den tidigare borgerliga regeringen lämnade efter sig har vänts till ett stort överskott. Statsskuldskvoten sjunker och hamnade under 2018 på sin lägsta nivå sedan 1977.
i-5cuRaBo1CTb7CqTgyfGhTP	Fru talman! Jag tackar arbetsmarknadsministern för svaret, även om hon faktiskt inte riktigt svarar på frågan om regeringen har övergett målet om lägst arbetslöshet i EU år 2020 eller om det bara inte finns med i reger ­ ingsförklaringen.
i-CkgcpFZBcGRVkFTzh5uJGD	Ylva Johanssons svar är i övrigt en bekräftelse på att vi har gått från en djup finanskris till en stark högkonjunktur. Att arbetslösheten då minskar och sysselsättningen ökar är helt naturligt. Så har det varit i alla svenska högkonjunkturer. Problemet är bara att utvecklingen varit mycket svagare i Sverige än i omvärlden under de senaste fyra åren.
i-8KS68iqRwSRiNcdWdGv9oD	Slovakien, Belgien, Bulgarien, Irland, Estland, Slovenien, Luxemburg, Danmark, Österrike, Storbritannien, Rumänien, Polen, Ungern, Malta, Nederländerna, Tyskland och Tjeckien – vad har alla dessa länder gemensamt? Jo, det är EU-länder med lägre eller rent av mycket lägre arbetslöshet än Sverige. Huvuddelen av dessa länder har dessutom, i likhet med Sverige, de senaste åren uppvisat rekordhög sysselsättningsgrad. Sverige är långt ifrån bäst i klassen; tvärtom har vi tappat mot andra länder.
i-EHumAMEayGUDPHprrbdXSF	Fru talman! Arbetsmarknadsministern uttrycker sig av naturliga skäl minst sagt annorlunda i dag jämfört med för fyra år sedan. I en intervju i Svenska Dagbladet den 15 januari 2015 kunde man läsa följande: ”År 2020 ska Sverige ha lägst arbetslöshet i EU, och Ylva Johansson anser att ansvaret främst vilar på henne. ’Det är jag som ska göra det,’ säger hon. ’Det är inte bara jag, men det är mycket jag. Så jag känner ett jätteansvar’.”
i-VekzdH5tQnydZdRDaCnxuh	Ja, jag tycker att hon borde känna detta ansvar i dag när hon utvärderar sina senaste fyra år. Arbetslösheten har alltså minskat mindre i Sverige än i omvärlden, och i stället för att närma oss målet om EU:s lägsta arbetslöshet har vi alltså halkat ned från 12:e till 18:e eller 19:e plats.
i-WdWyKSxfh4n5LbWNxJryDP	När Sverige under en S-MP-regering har tappat mark mot resten av Europa i högkonjunktur, vad talar då för att samma regering ska lyckas bättre när tiderna blir sämre? Den politik som regeringen nu kommer att bedriva gör ju tvärtom att människor ska arbeta mindre genom till exempel friår och familjedagar. Och skatten sänks inte för dem med lägst inkomster, trots att vi vet att det är där sysselsättningseffekterna av en skattesänkning är störst. Inga åtgärder aviseras för att motverka orimliga effekter av våra bidragssystem, integrationspolitiken lyser med sin frånvaro och det finns dessutom alltför många förslag som direkt skulle slå mot företagande och jobb.
i-S8FXg59dzQbWCAc1935zuc	Jag upprepar därför min fråga: Har regeringen på riktigt övergivit sitt arbetslöshetsmål, och i så fall varför? Och var finns regeringens politik för att få fler i arbete?
i-7kTqKBT6sfhKc7YXfSt1Gj	Fru talman! Det är ändå viktigt med lite jämförelse. När jag tog över som arbetsmarknadsminister efter att Moderaterna hade styrt hade vi skyhög ungdomsarbetslöshet. Den var så hög att vi fick stöd från andra EU-länder för att bekämpa den. Vi hade en mycket hög långtidsarbetslöshet. Fas 3 svämmade över.
i-Y6NQ8pwxarVXXYeV7Ynw2g	Jag är stolt över vad vi åstadkom under förra mandatperioden. Vi vände utvecklingen på ett väldigt starkt sätt. Sysselsättningsgraden ökade under förra mandatperioden med 2,5 procentenheter.
i-KStcT5fMTpS3iqcTgidpAj	Sverige har haft en stark utveckling på arbetsmarknaden. Andra länder har också haft en stark utveckling på arbetsmarknaden, men inget annat land i EU har en så stor andel av befolkningen i arbetskraften som Sverige har. Vi har ett fantastiskt högt arbetskraftsdeltagande i Sverige, och det är jag stolt över.
i-NT8dghwWh5wZRy4fQwRAtA	Den grupp som står för den absolut största ökningen av arbetskraftsdeltagandet är utrikes födda kvinnor. För tio år sedan var skillnaden i arbetskraftsdeltagande mellan utrikes födda kvinnor och inrikes födda kvinnor ungefär 10 procentenheter. Nu är det nere på några få procentenheter. Det är viktigt, och mer behöver göras för att lyckas med detta.
i-JgAEEiVC8tgUSA6LNFKwpP	Sverige är också det land i Europa som tog det största ansvaret för flyktingmottagandet under 2015 och 2014. Trots det har vi klarat att få ned arbetslösheten varje år, och det är jag stolt över. Självklart finns det stora utmaningar framöver. Men de största utmaningarna – det måste jag ändå säga, i polemik med Jan Ericson – handlar inte om bidragssystemen. Vi har den lägsta andelen personer som är beroende av någon typ av stöd för sin försörjning på 38 år. Det är klart att jag tycker att vi ska fortsätta att försöka pressa ned antalet personer som är beroende av till exempel försörjningsstöd. Men där står vi väldigt starka. Det måste vi ändå säga.
i-SZML1B9EQtJx7dUwv9xRsd	Jan Ericson målar upp en bild av familjeveckan eller familjedagarna, som finns i januariavtalet. Det handlar alltså om att föräldrar ska få några extra lediga dagar per år att använda när förskolan är stängd, när det är planeringsdagar eller när en son eller dotter av olika skäl kanske mår dåligt eller har råkat ut för någonting och då förälderns närvaro gör stor skillnad. Föräldrar ska kunna ta detta föräldraansvar även när de har jobb som inte medger flexibla arbetstider.
i-TQWdwK9jNgRW8N15Vc6z9X	Men mer behöver göras för att vi ska fortsätta att pressa ned arbetslösheten och för att vi ska rusta oss för det man kan befara är en kommande vändning i konjunkturen. Därför är det viktigt med en reformering av Arbetsförmedlingen, en reformering av arbetsmarknadsutbildningarna och att fortsätta att jobba med de insatser som fungerar.
i-2GKWSf4JkbqLQMPexaQDko	Fru talman! A tt ungdomsarbets lösheten har minskat är inte konstigt. Så är det alltid i högkonjunktur. Dessutom är det mycket mindre ungdomskullar nu än vad det var under alliansåren.
i-Ar7Uf65tkc7JNCM5TVAj5T	Ylva Johansson raljerar om EU-stöd. Det fick vi så sent som 2015. Det var när Ylva Johansson var minister.
i-SWE5PV1P4FoSiNeHE5mqMN	Personerna har försvunnit från fas 3. Nu går de i stället hemma och gör ingenting. Jag vet inte om det är bättre.
i-KAJaHXiSc3SbiJ6SDoVv7G	Även under Alliansens tid hade vi en stor andel av befolkningen i arbetskraften. Vi var bäst i Europa då också. Det är bara det att under högkonjunkturen har siffrorna förbättrats ytterligare i alla länder.
i-YHrtj9z2kaMrABE8hQztxQ	Fru talman! Arbetsmarknadsministern har helt rätt i att en orsak till den svaga utvecklingen i Sverige är mottagandet av ett stort antal nyanlända. Även här är regeringen medansvarig för problemen. Man väntade alldeles för länge med att vidta åtgärder hösten 2015. Inte förrän situationen var helt ohanterlig kom regeringen till oppositionen och ville ha hjälp med att skärpa migrationspolitiken, och många av de åtgärder som sedan vidtogs var moderata förslag.
i-43oNSR9wgTwm6NM1vymu3W	Nu slår regeringen sig för bröstet och talar om att fler nyanlända kommer i arbete, men det är falsk matematik. Andelen som går vidare från etableringsuppdraget till utbildning och arbete, med eller utan stöd, är i princip oförändrad över tid och ligger runt 30–35 procent. Det enda som har ökat är extratjänsterna.
i-JtNYS1JEwPH7Ddzk8ULpSm	Regeringen räknar extratjänster som personer i arbete i statistiken. Men att kalla en plats i denna helt skattefinansierade åtgärd för att den nyanlända har fått jobb är att handskas ovarsamt med sanningen, tycker jag, särskilt som arbetsuppgifterna inte ens får konkurrera med riktiga jobb. Extratjänster är en ren arbetsmarknadsåtgärd, och de som finns i sådana åtgärder brukar normalt räknas som arbetslösa i statistiken.
i-NMVMFpnfQdLHQSMGF5cVDT	Om man räknar personer med extratjänster som arbetslösa blir de svenska siffrorna ännu sämre. Vi skulle då halka ned flera platser ytterligare i EU-statistiken och sannolikt inte ens ha lägre arbetslöshet än EU-snittet. Det är riktigt illa presterat av Sverige, tycker jag.
i-WNruhhb4LfcKvqbMubG2Mi	Faktum är att 56 procent av dem som gått igenom det fleråriga etableringsprogrammet hos Arbetsförmedlingen inte går vidare till vare sig utbildning, arbete eller ens extratjänster. Bara 7 procent går vidare till arbete utan subventioner, trots en stark högkonjunktur. Det är inte en framgång. Det är närmast en katastrof.
i-KY2AXKQ8VdSarnU65waVtZ	Arbetslösheten bland nyanlända är ett av våra största samhällsproblem i dag. Det belastar hela vår samhällsekonomi. Det skapar sociala problem, och det motverkar integrationen. Många kommuner går på knäna redan i dag, mitt i en stark högkonjunktur, när de efter hand tvingas ta över försörjningsansvaret för nyanlända som saknar arbete.
i-GRgqFRQmPcvTRNTrybkVMD	Mycket talar som sagt för att Sverige går in i en sämre konjunktur. Att de som stått utanför arbetsmarknaden under de senaste fyra åren, i urstark högkonjunktur, inte lyckats komma i egen försörjning är ett stort misslyckande för regeringen. Trots detta vill man nu med nya undantagsregler ta in ytterligare stora mängder människor från andra länder, människor som löper stor risk att inte heller hitta ett arbete utan hamna i utanförskap och bidragsberoende. Självklart borde Sverige i stället strama upp sitt mottag ­ ande och ta tag i det stora utanförskap som vi redan ser i många av våra kommuner. Vi tar redan i dag emot betydligt fler asylsökande än alla våra nordiska grannländer, och vi fyller på vårt utanförskap hela tiden.
i-TJZLacKp9pmEvf8Byr14o8	Regeringens egna experter klargjorde förra året att det i vissa fall kan löna sig sämre att ta ett jobb än att fortsätta leva på bidrag. Då är det kanske inte konstigt att arbetslösheten i vissa grupper är mycket hög. Ett bidragstak i enlighet med Moderaternas förslag vore en viktig reform, men av detta syns ingenting i regeringens politik. Dessutom behövs en mängd andra insatser för att förbättra möjligheterna för nyanlända att komma i arbete.
i-YaYbVGMTbUifqAgc1LPZ3T	Vad vill regeringen? Har man någon plan? Jag återkommer till arbets ­ löshetsmålet. Har man eller har man inte övergett det? Och var finns reger ­ ingens politik för att få fler nyanlända i arbete?
i-KhG4FY59RXMDjaY4fQbDQA	Fru talman! När jag tillträdde var 28 procent av dem som lämnade Arbetsförmedlingens etableringsuppdrag i arbete eller studier. I dag är det 44 procent. Andelen som går till studier har sjunkit. Jag är ledsen för det, för vi behöver få in fler i studier. Det finns självklart fortfarande stora utmaningar, men det är en klar förbättring.
i-T9SNFcAVxB35kFYbRvR79q	Till skillnad från Jan Ericson ser jag en väsentlig skillnad i att vara i fas 3 jämfört med att ha en anställning, ett riktigt jobb med en riktig lön där man bidrar till att förbättra tillvaron för till exempel de som bor på äldreboenden eller i andra delar av välfärden.
i-Un2CrwZ6HBUQmRJFENXzmm	Arbetskraftsdeltagandet ökade under den borgerliga tiden. Men sedan den förra regeringen tillträdde, 2014, har arbetskraftsdeltagandet ökat långt mycket mer än vad det gjorde under den borgerliga tiden. Vi har ett fantastiskt högt arbetskraftsdeltagande. Det har ökat med 1,4 procentenheter, och det är jag väldigt glad för.
i-W1HhcBTXtmyMXq4jzqRvgJ	Självklart behöver mer göras. Jag är den första att erkänna det. Som arbetsmarknadsminister kan jag aldrig vara nöjd när arbetsgivare inte får tag i personer med rätt kompetens för de lediga jobben. Det förhindrar svensk ekonomi att växa. Det förhindrar företag att växa på det sätt som de vill. Det förhindrar att kvaliteten i välfärden levereras på den nivå som den borde.
i-Wbg8A6fN1q7bGYAShq11qG	Självklart är det alltid ett misslyckande när människor som söker arbete inte kan finna ett arbete eller när de insatser man kan göra för att hjälpa människor till arbete inte biter. Men vi kan göra en jämförelse mellan en tid med en socialdemokratisk arbetsmarknadsminister och en tid med en moderat arbetsmarknadsminister. Vi kan då se att det är en dramatisk skillnad i arbetsmarknadens funktionssätt, i sysselsättningsgraden, i arbetslösheten och i det som Jan Ericson kallar utanförskap och bidragsberoende.
i-JcKNpo1S6BZMGe6V9fFD9q	Jag kommer naturligtvis att återkomma till riksdagen med nya förslag om hur vi ska fortsätta att bekämpa arbetslösheten och om hur vi bättre rustar oss för den vikande konjunktur som troligen kommer så småningom. Jag kommer alltid att ha bekämpning av arbetslösheten högst upp på min dagordning.
i-41EjYS6DU55Hj8Y5ch6NW9	Fru talman! Jag tvivlar inte ett ögonblick på arbetsmarknadsministerns goda vilja, men tyvärr visar resultaten någonting annat. Sverige halkar efter. Hela Europa har gått från den djupaste finanskrisen i modern tid till kanske en av de starkaste högkonjunkturerna sedan 1980-talet. Det är klart att det har betydelse för sysselsättningsutvecklingen och för arbetslösheten. Det vore väldigt märkligt om det inte hade haft det. Då hade vi verkligen haft problem.
i-RnUwfAiRvB2uC1Mamw58gY	Problemet i dag är att Sverige utvecklas sämre än våra grannländer och vår omvärld. Det är det som är det stora problemet. Jag tycker faktiskt att arbetsmarknadsministern tar lite lätt på detta. Vi borde med våra industrier, vår företagsamhet och vårt entreprenörskap kunna prestera mycket bättre än så här när vi konkurrerar med andra länder.
i-QKtrdfySHYNm59cuiK1GtR	När det gäller etableringsuppdraget är det precis som jag sa. Arbetsmarknadsministern säger att 44 procent går vidare, medan jag sa att 56 procent inte går vidare. Det är alltså exakt samma siffror vi pratar om. Tycker arbetsmarknadsministern verkligen att det är okej att 56 procent av dem som går igenom etableringsuppdraget i flera år hos Arbetsförmed ­ lingen inte kommer vidare till någonting alls utan bara går hem och gör ingenting?
i-TY5HZU3TKpRQnCnPpzPcxm	Skillnaden mot de borgerliga åren var de 11 procent som gick vidare till extratjänster, men det är ju inga riktiga jobb. Det är skattefinansierade låtsasjobb som kanske kan leda till ett riktigt jobb, men vi har ännu inte sett att det har gett något större antal riktiga jobb. Detta är en ren arbetsmarknadsåtgärd, vilket innebär att man är arbetslös. Då har man inte gått vidare till arbete. Att säga något annat är faktiskt att lura människor.
i-TGtvNxjRehkS3JvPoi2QR5	Arbetsmarknadsministern tar vidare åt sig äran för att det har gått så bra och säger också att det bedömdes i budgetpropositionen av regeringen själv att hälften av effekten beror på politiken. Jag har tyvärr inte sett någon annan bedömare som har pekat på detta.
i-DnPteWu7HTuY1KDupWiis4	Fru talman! Som arbetsmarknadsminister kan man naturligtvis aldrig vara nöjd så länge en enda människa är arbetslös. Det är dock inte korrekt att personer som lämnar etableringsuppdraget utan att ha kommit i arbete går hem, utan de deltar i andra arbetsmarknadspolitiska insatser.
i-7X6w3t7atAmk3AiNDFqzKs	Mitt mål är fortsatt, precis som när jag tillträdde, att man i normalfallet ska bli etablerad på arbetsmarknaden eller komma i studier inom de två åren i etableringsuppdraget. Jag ser betydande möjligheter att fortsatt förbättra dessa resultat. Det finns många ledtider som är för långa, bland annat på grund av att det har varit väldigt många personer. Där finns alltså mer att göra.
i-M3cJMJNdB4A295yP25N9pw	Självklart är det bra för arbetsmarknaden om man har högkonjunktur, men det är också så att politiken gör skillnad, och det är det vi ser. Det handlar både om konjunkturen och om regeringens politik.
i-NiM2qLdC1ueqbkeQFwgvB2	Fru talman! Avslutningsvis vill jag säga att om Jan Ericson inte accepterar Arbetsförmedlingens statistik angående resultatet från etablerings ­ uppdraget kanske han ändå litar på Statistiska Centralbyråns undersökningar, som är av en helt annan typ.
i-96b2R16G2fp3qAhPStwN98	SCB gör en gång per en undersökning där man tittar på förra årets taxe ­ rade inkomst och utifrån detta mäter etableringen på arbetsmarknaden. Under väldigt lång tid har det tagit nio år innan hälften har varit etablerade på arbetsmarknaden, och det har varit relativt stabilt oavsett konjunktur.
i-TyARStBPs4cEAUZmJgGQqA	I höstas kom nya siffror. Nu tar det fem år innan hälften av de nyanlända, huvudsakligen flyktingar, är etablerade på arbetsmarknaden. Det är en rejäl förbättring, visserligen i en högkonjunktur, men tidigare har konjunktursvängningar faktiskt inte påverkat just den här mätningen.
i-VQBvKQHAD1FohcPC2TMAEE	Det går alltså åt rätt håll, och jag ser framför mig att vi kommer att kunna fortsätta att förbättra dessa siffror. Jag ser även fram emot att fortsätta att debattera detta med Jan Ericson.
i-TwJQjV72Vx5iJ2CZLzr7fh	Jag vill hälsa statsråden välkomna. Frågor besvaras i dag av finansminister Magdalena Andersson, arbetsmarknadsminister Ylva Johansson, statsrådet Peter Eriksson och statsrådet Åsa Lindhagen.
i-Hvv9GjQsGnCTCpxwkYfCdm	En fråga ska vara av övergripande och allmänpolitiskt slag eller avse ett ämne som faller inom statsrådens ansvarsområde och rör dennes tjänsteutövning. Finansminister Magdalena Andersson besvarar såväl allmänpolitiska frågor som frågor inom sitt eget ansvarsområde.
i-PmrLHNrVnJfwnvP8W4ceio	Fru talman! Min fråga går till finansminister Magdalena Andersson.
i-NPpRPWcrCuewpeZ3cE11hx	I tisdags anordnade finansutskottet en öppen utfrågning om finansiell stabilitet tio år efter finanskrisen. Riksbankschef Ingves gav uttryck för att det finns indikationer på att Sverige är mer sårbart nu.
i-87F74YE67Y1sjonuN6WGNj	En viktig komponent för att förhindra nästa kris är starka offentliga finanser. Jag anser att det nog har varit ett misstag att regeringen inte har utnyttjat de senaste årens högkonjunktur för att genomföra nödvändiga reformer på sådana områden som arbetsmarknad och bostadsmarknad och för att bygga de skyddsvallar som skulle kunna skydda vår utsatta ekonomi mot en lågkonjunktur.
i-S3wEu7TRobSWB1ySq9qvYw	Sverige är nu ytterst sårbart inför nästa lågkonjunktur. Jag vill därför fråga finansministern om hon bedömer att statens reserver är tillräckliga för att bedriva en effektiv stabiliseringspolitik vid nästa nedgång i ekonomin.
i-EMLRPyKfJzkVdN9jQwPWfh	Fru talman! Tack, Mattias Karlsson, för frågan! Det är intressant att just en moderat frågar om läget i de offentliga finanserna.
i-CgbWpNQyWdaxfSgqQKXixG	Det är tredje gången av tre möjliga som en borgerlig regering har lämnat över statsfinanser med stora underskott till socialdemokrater, och tre gånger av tre möjliga som socialdemokratiska finansministrar har sett till att återigen städa upp i statsfinanserna, skapat ordning och reda och sett till att vi har haft överskott och rejäla marginaler. Så också under den förra mandatperioden.
i-NGbr9b5wjnxwjUiodvhCjA	Under den förra mandatperioden vände jag det underskott som den moderatledda regeringen lämnade efter sig till att vi nu har ordning och reda i statens finanser i linje med överskottsmålet. Tack vare den politiken har vi den lägsta statsskulden sedan 1970-talet. Det innebär att borgerliga regeringars effekt på statsfinanserna nu är utraderade.
i-GGWeRoVmSWJUpSh4w7zG6g	Fru talman! Januariavtalet som har träffats mellan regeringen och dess stödpartier innehåller reformer i storleksordningen 60–65 miljarder kronor. Förslag om familjedagar och friår kommer att urholka arbetslinjen. Det är alltså rimligt att anta att kostnaderna för den politik som regeringen vill bedriva under mandatperioden blir alldeles för höga. Detta riskerar att leda till att de ekonomiska marginalerna inte finns där för att kunna hantera en situation där ekonomin vänder.
i-95jXndekSxSm2L52ZLTecs	Fru talman! Självklart kommer även den här regeringen ledd av socialdemokrater att ta ansvar för statsfinanserna. Det har vi alltid gjort när vi har varit i regeringsställning. Om Mattias Karlsson på riktigt oroar sig över statsfinanserna bör han se till att det fort sätter att vara socialdemokratiska finansministrar som sköter landets statsfinanser. Det är så vi kan säkerställa att det råder ordning och reda. Det har historien visat oss.
i-PERWNyYFd3mRiMZZgrAP7c	Fru talman! Min fråga går till Magdalena Andersson med anledning av att hundratals kilo hälsoskadligt kött har importerats från Polen till Sverige för att sedan hamna på svenska skolmatstallrikar. Det handlar alltså om kött från djur som har behandlats illa och som varit så sjuka att till och med tumörer har skurits bort från köttet. Det är inte första gången som den här typen av kvalitetsbrister upptäcks. Gemensamt för dessa skandaler är att det handlar om importerat kött.
i-Qx2ebCN8T4pLRBPfzRCuw9	Sverigedemokraterna förespråkar ursprungsmärkning även på menyer för att stärka konsumentmakten och för att fler ska kunna välja svenskt kött. Vi tycker att det är rimligt att också kött som importeras till Sverige följer svenska djurskyddsregler.
i-H8AAe8WGXMPcAr8MSw5Drz	Fru talman! Det som har skett med det polska köttet är ju någonting helt oacceptabelt. Problemet är inte att det inte finns lagar. Problemet är att det finns några som brutit mot lagarna.
i-GyVf1pGmQ5PoRVsm6tvCa8	Det är bra att köttet nu har kunnat spåras så att det inte längre finns ute i den svenska handeln. Det är förskräckligt att köttet har serverats till skolbarn – så även till nära anhöriga till mig.
i-AvuRn3QpBh8L9uU9rxSnp1	Det är viktigt att man ser till att det är bättre kontroll. Här har uppenbarligen kontrollen i Polen fallerat. Men det är klart att det är svårt att kontrollera när det finns människor som uppenbarligen bryter mot lagen. Då behöver kontrollen utökas.
i-6x8sJRVzzwtqpGCJZgw7ue	Att ha ytterligare ursprungsmärkning är en fråga som är intressant och som vi självklart behöver titta vidare på. Det finns många olika aspekter på och bra poänger med att man på restauranger, i skolmatsalar, i äldrevård och i sjukvård vet varifrån köttet kommer.
i-JejwUQayAqZ2qdUsLABoF6	Fru talman! Tack, statsrådet, för svaret!
i-Matfv7NPanaHtKtcUWUb5n	I en intervju i SVT uppger även landsbygdsministern att inte heller hon anser att det behövs några åtgärder eller lagändringar. Men faktum är att även kött som är godkänt i andra länder och som har importerats hit har producerats med sämre djurskyddskrav än de som vi ställer på våra svens ­ ka köttproducenter.
i-WjMUx3vZb7t4wMVZjAKnvd	Fru talman! Det finns många olika sätt att arbeta på för att stärka djurskyddet både i Sverige och internationellt. Det är självklart någonting som regeringen kommer att arbeta vidare med.
i-J2esH6J3oX4AbA8pVYszjw	Vi har också ökat möjligheterna för det offentliga att ställa olika former av krav på den mat och de livsmedel som man upphandlar. Självklart finns det ytterligare saker att göra på detta område. Men det är framför allt oacceptabelt att man medvetet bryter mot lagen på det sätt som har skett här.
i-12a7khXW38FWVenDmKPVre	Fru talman! Sverige har satt upp mycket tuffa klimatmål. Det är bra, och det är någonting som vi ska vara stolta över. Inte minst inom transportsektorn ska man klara 70 procents utsläppsminskning till 2030. Därför är det så otroligt viktigt att den svenska fordonsflottan är med och ställer om.
i-CVDXCNd1dqr6rHdxTB2KGf	För att göra detta har vi bland annat ett bonus–malus-system i Sverige med stor uppbackning i denna kammare – även om vissa av oss skulle vilja skärpa reglerna ytterligare så att de blir ännu bättre.
i-QFWNPGtWqgCqvtXZDgfTG6	Men vi har också ett problem. En stor del av våra elbilar hamnar i Norge. Gasbilarna hamnar i Nederländerna och Tyskland efter bara ett par år. Här räcker det inte med ett bonus–malus-system.
i-7GL4kxrPgjHWjTMboVwWpx	Min fråga går därför till Magdalena Andersson: Hur ska Sverige se till att dessa bilar blir kvar längre här och gör klimatnytta i vårt land?
i-4EWEBMvkyLYhrDFuHUYEzN	Fru talman! Rickard Nordin tar upp en oerhört viktig fråga för att vi ska klara våra klimatmål. För att Sverige ska kunna vara ledande i att stoppa klimatförändringarna måste vi ställa om den svenska fordonsflottan. Då är det viktigt att vi jobbar med flera olika instrument och att vi ser till att alla delar av transportsektorn kan hjälpa till i det här arbetet. Det handlar både om persontransporter och om varu- och godstransporter.
i-UM4q9pnUy45zbj9tWNPaiZ	En viktig aspekt i detta är att förbättra möjligheterna att transportera sig på andra sätt än med bil. Det gäller kollektivtrafik generellt sett för privatpersoner som ska ta sig till arbetet men också järnväg och båttransporter för näringslivet.
i-Hy6uywWsw9XyJLJ61DxBcb	Självklart är det också viktigt att vi ställer om den privata fordonsflottan med personbilar. Där är bonus–malus ett sådant system, men det finns naturligtvis ytterligare möjligheter att utveckla detta. Det kan också handla om vilken beskattning som sker när bilarna är lite äldre.
i-4iUxHmsRFuD4FYiaoU3Lbz	Fru talman! Jag håller med Magdalena Andersson om det hon säger, men jag fick faktiskt inte svar på frågan. Vad ska regeringen göra för att se till att el- och gasbilar inte hamnar i utlandet efter de första åren? Ibland handlar det om bara ett par månader. Vi vet att upp till en tredjedel av dessa bilar försvinner efter bara ett år. Detta är ett jätteproblem.
i-8tXQRsieEJrJeEKkHgX4MH	Centerpartiet har ett förslag. Vi tycker att man ska kunna ha undantag från parkeringsavgift och trängselskatt. Man skulle också till exempel kunna köra i bussfiler och annat, så som man kan göra i Norge. Detta skulle göra skillnad direkt.
i-YNmDWp6JQ3EZ94Z19gfp6E	Fru talman! Det finns naturligtvis flera saker man kan göra. Man kan se över hur beskattningen ser ut. Men vi vill heller inte ha väldigt generösa bonusdelar i Sverige som de facto sedan läcker ut till andra länder via att bilarna ganska snabbt säljs vidare. Därför betalas bonusen ut med viss retroaktivitet. Visar det sig att detta är ett stort problem krävs det kanske ytterligare retroaktivitet i bonusutbetalningen.
i-RAJhM1EjhzkXdmEem37epQ	Fru talman! Även min fråga är riktad till finansminister Magdalena Andersson.
i-SKLQdDF5FLT3XEudJs4LoY	Socialdemokraterna gick till val på att alltid prioritera välfärd framför stora skattesänkningar. I det avtal som har slutits mellan Socialdemokraterna och de borgerliga partierna kan vi se att man aviserar enorma skattesänkningar framöver.
i-GzmiB2R3ARWZTCHwhr5piD	Utöver SD-M-KD-budgeten, som nu har gått igenom och som innebär dramatiskt minskade resurser till välfärden, ska man från regeringshåll lägga till ytterligare skattesänkningar. Bara den värnskatt – skatten för de absolut högsta inkomsterna i Sverige – som nu ska avskaffas innebär en större satsning i regeringens budget än satsningen på de generella statsbi ­ dragen. Hur kan det socialdemokratiska arbetarepartiet göra en sådan prio ­ ritering?
i-AJ1ZuSPKTc6Gy49UoBLXRN	Fru talman! Det är helt korrekt att ett avskaffande av värnskatten inte var vare sig Socialdemokraternas eller Miljöpartiets prioritering i valet. Men vi fick inte egen majoritet i riksdagen, och för att landet skulle få en regering var vi tvungna att ge och ta. Detta var en av de delar där vi var tvungna att kompromissa för att landet skulle få en regering.
i-7A6brZZLH9tHreFXfB5d31	I januariavtalet finns samtidigt betydande skrivningar vad gäller rejäla resurstillskott till kommuner och landsting för att stärka den gemensamma välfärden. De 20 miljarder som bland andra vi socialdemokrater talade om i valrörelsen kommer att bli verklighet under mandatperioden.
i-Pwx7D7dCrkUibFdqw4K1e5	Socialdemokrater som sitter med i regeringen och styr ser självklart till att välfärden får ökade resurser så att alla barn, sjuka och äldre kan få den trygghet som krävs.
i-CsjEGaxgxN9tVbt6fE5tLx	Fru talman! Den gemensamt finansierade skolan, vården och omsorgen är det som bäst utjämnar livschanser i vårt samhälle. Det finns ett stort behov av nya resurser inom vården och omsorgen.
i-HFKMyXauYXHQcbLGFLYxoM	Regeringen har därtill aviserat att undersköterskor och vårdbiträden som har arbetat hela sitt liv ska få högre pensionsålder. De ska inte kunna gå i pension tidigare.
i-4x1xhsamqZAGUThYVy6dQJ	Hur ska kraftigt försämrade arbetsvillkor, som nedskärningarna innebär, kombineras med dessa stora skattesänkningar?
i-NX6P3ZykQvmoqNrTWpq4nZ	Fru talman! Det handlar inte om nedskärningar utan om omfattande resurstillskott till sjuksköterskor, undersköterskor och andra som jobbar i välfärden. Det blir 20 miljarder i generella statsbidrag till dessa verksamheter. Därutöver sker riktade statsbidrag.
i-2hSuKWR6JJwFxK4W38eLhk	Regeringen kommer att arbeta för att säkerställa att vi alla har en bra och trygg omsorg och sjukvård, bra skola för alla barn samt goda arbetsvillkor och att det blir fler arbetskamrater för dem som arbetar i dessa verksamheter.
i-PZekBfyP6PZtY2eJbHgHSH	Fru talman! Jag har en fråga till Peter Eriksson om biståndet till palestinska områden. Under innevarande femårsperiod handlar det om ungefär 1 ½ miljard svenska kronor.
i-VmNc3SdTAmQW2umE12A6rz	Enligt det som på fackspråk kallas fungibilitet gör biståndet att den palestinska ledningen kan hålla igen på satsningar som utbildning, sjukvård och så vidare och i stället prioritera andra områden såsom att avlöna personer som är dömda för terrorbrott. Ju fler civila israeler som mördas i ett terrordåd, desto högre månadslön betalas ut till gärningsmännen. Av den palestinska budgeten gick förra året 7 procent till att avlöna terrordömda.
i-D5N1qToWC7aVHeXdt1wRJy	Fru talman! Tack för frågan!
i-PTC4VnLvDDh1j4YrwqSQMH	Jag tycker att det kan vara viktigt att påpeka att situationen i Palestina utgör en akut humanitär kris. Människor befinner sig i en situation som är svår att uthärda och har gjort det under mycket lång tid.
i-ErxJam1ntuVx1zhEiw6RQ	Att allting inte verkar fungera som det borde göra kan man naturligtvis, som Adaktusson verkar vara inne på, ta till intäkt för att strunta i alla de människor som lever där och behöver akut hjälp för stunden. Det finns stora problem, även ur demokratisk synvinkel, vad gäller de palestinska områdena, men vårt bistånd går till att stödja de människor som har en förfärligt besvärlig situation. I Palestina och i Gazaområdet är situationen verkligen akut.
i-A2darcRECsamZAiVU4RUvi	Jag tycker att det finns stor anledning att fortsätta med detta stöd, men man behöver framöver också se över omfattning och inriktning. Vi kommer att ändra detta.
i-2FEgCvZok2sp2SrGHrRnjd	Fru talman! Peter Eriksson duckar för frågan, men det går inte att ducka för verkligheten. Demokratin lyser med sin frånvaro. Det palestinska folket har inte fått det bättre, trots miljardsatsningarna från regeringen.
i-7M23JZsScZX6WUJVTRyxaF	Ni håller en korrumperad politisk ledning under armarna. Terrorstödet och spridningen av antisemitism fortsätter hela tiden. Hur kommer det sig att den ansvariga ministern accepterar detta?
i-Uia1oFcNx3GNrgonDpGbCF	Fru talman! Med den logik som Adaktusson visar här blir varje medicinsk hjälp till en sjuk människa en peng som i stället skulle kunna ha gått dit där man kan ge pengar till terrorister. Jag tycker att Adaktusson visar upp ett förfärligt synsätt.
i-DxJcCSb4uoBrpsqDjCER83	Vi hjälper sjuka människor och människor i akut behov av hjälp i humanitär riktning. Det tänker vi fortsätta med.
i-Pz2AQ8bbLxycmYHDS5iDtp	Fru talman! Min fråga är riktad till statsrådet Åsa Lindhagen. Den utgår från den skriftliga fråga som jag ställde för ett par veckor sedan om en djupare analys av de anmälningar om åldersdiskriminering som finns hos Diskrimineringsombudsmannen. Jag tycker att jag då fick ett bra svar. ”Att bekämpa diskriminering och verka för ett samhälle som slår vakt om alla människors lika värde är för mig en viktig fråga.” Regeringen tänker sig gå vidare här.
i-Qz4RCZeKrvAxJ24r25EWSw	Min fråga gäller WHO:s kampanj mot åldersdiskriminering. Kommer regeringen att aktivera ett samarbete om det? Kampanjen startade 2016, och jag ser fortfarande inget om detta från regeringshåll.
i-BopLkmRtubUNSnjJ84RrVV	Fru talman! Jag vill börja med att tacka Barbro Westerholm för den skriftliga fråga som hon ställde till mig om det viktiga området åldersdiskriminering. Detta är ett samtal som förs inom mitt eget parti, och även runt om i samhället är detta en väldigt viktig fråga att adressera.
i-4FVJNDRiLv4fAE3x9ssSRK	Det här är dessutom frågor som jag har tänkt att ställa till Diskrimineringsombudsmannen för att höra hur man där jobbar med dem så att jag får ännu mer kunskap om hur det ser ut.
i-5SjHQRvzGsvrFuLfoT92HQ	När det gäller frågan om WHO vill jag be att få återkomma. Jag tackar dock för frågan i detta ämne.
i-V1CmnyFLnCGmEHHUtCoeRB	Fru talman! Jag vill vidga de här insatserna. WHO:s kampanj har på ­ gått sedan 2016. Det pågår också en kampanj inom ramen för EU:s arbete och genom pensionärsorganisationerna inom AGE Platform Europe. Från dessa aktiviteter finns det mycket erfarenhet som jag tror att vi kan dra nytta av här i Sverige. Ålderismen är den svåraste diskriminer ­ ingsgrunden att få bukt med.
i-Gmm4zDsR8RqYqAnRgEiksX	Fru talman! Jag håller med om att frågan om åldersdiskriminering är väldigt viktig. När jag samtalar om de här frågorna upplever jag att det hos många människor finns en stark känsla av att detta är ett problem, inte minst som sagt när man är i en högre ålder. Jag känner väldigt stark aver ­ sion mot alla former av diskriminering. Det handlar om att människor ska ha lika möjligheter.
i-4CbUwtG69aSrGRHyxsWX7b	Fru talman! Jag vill ställa min fråga till statsrådet Magdalena Andersson.
i-UhKkeQhzLvQuMLtdRnJsoc	Att stå upp för välfärden är avgörande för att Sverige ska fortsätta att vara ett tryggt land att leva i. Det handlar om investeringar i förskolor, skolor, äldreboenden och vårdcentraler. Sambandet mellan en stark ekonomi och en stark välfärd är väldigt tydligt. Därför var det bra att den föregående regeringen, den rödgröna regeringen, stärkte finanserna genom att gå från underskott till överskott och också satsade stora summor på välfärden, så att man kunde bygga den.
i-DBxiwZG2RY75aKSn3T7uwt	Antalet äldre i Sverige kommer under de kommande åren att bli större. För många tar åldern och ett långt arbetsliv ut sin rätt. Det är en framgång för Sverige men ställer också stora krav på välfärden.
i-UsaaLEdspjdFRaQTiJdnuG	Anser statsrådet att vi kan fortsätta att bygga det starka samhället med ökade investeringar i välfärden?
i-Kv6Cjik2JApKSNpHPkYFm2	Fru talman! Vi går nu in i en period när vi får betydligt fler äldre. Äldre lever längre. Vi har stora kullar i de åldrarna. Det föds också många barn i Sverige. Det är fantastiskt roligt att vi både lever längre och föder många barn. Men det är klart att det också är en utveckling som förpliktar.
i-B9PRXyxgQmCNUGdojkCLLG	Vad det bygger på är att man prioriterar välfärden. Det kommer den här regeringen att göra. I takt med att det blir fler barn måste vi bygga ut både förskolor och skolor och anställa personal: lärare, kuratorer, vaktmästare och annat. I takt med att vi lever allt längre behöver vi ytterligare sjukvård men också mer i äldreomsorgen. Regeringen kommer att säkerställa att det kommer ytterligare resurser till de kommuner och landsting som är ansvariga för de här viktiga verksamheterna. Sverige ska vara ett tryggt och bra land, både att växa upp i och att åldras i.
i-AugL8nPRikQqDSnPW66zaK	Fru talman! Jag tackar så väldigt mycket för svaret på frågan, som starkt gläder mig och många andra.
i-SsANyKJphG8xJGN9zJEeRZ	Vi har sedan tre veckor tillbaka en regering med Socialdemokraterna och Miljöpartiet som stöds av Liberalerna och Centerpartiet. Men vi har samtidigt en budget som Kristdemokraterna, Moderaterna och Sverigedemokraterna röstade fram. Jag vill ställa en fråga som jag själv ofta får: När det gäller just investeringar i välfärden, hur kommer man att kunna se att vi nu har en socialdemokratisk finansminister?
i-X4tonisfHMHJ9TqC3Lrptj	Fru talman! Det är klart att det blir en lite annan prioritering. Den budget som vi såg hade en annan balans än de budgetar som vi kommer att se framöver. Att säkerställa ytterligare resurser till välfärden är en viktig del av januariavtalet. Men där finns också andra delar. Självklart kommer regeringen att ta ansvar för att leva upp till alla delar av januariavtalet för att säkerställa den överenskommelse som vi har gjort.
i-JXcYKn8eV7DeDgkFSbb1dP	Fru talman! Jag vill ställa en fråga till ministern för internationellt utvecklingssamarbete, Peter Eriksson.
i-GRP54GXqbJvz31vubsfNvz	Det nya ramverket för global biodiversitet – eller biologisk mångfald, som vi brukar säga i Sverige – antogs på ett FN-toppmöte i Egypten under hösten 2018. Att förvalta jordens arter, ekosystem, jordbruksmarker och skogar är viktigt för människors överlevnad.
i-C4iNU6SADnUKoRtYEWPxCB	Fru talman! Jag tror att jag kan svara på två sätt. För det första har vi de globala 2030-målen, där vi har ett betydande ansvar och ett ledande arbete. De kommer att revideras under året och kommer upp på en konferens i FN i september. Där har vi en möjlighet att driva och påverka det arbetet. För det andra ser vi att den biologiska mångfalden spelar stor roll till exempel i arbetet för att skydda haven. Havens produktionsförmåga är ganska starkt kopplad till den biologiska mångfalden. Kan vi se till att vär ­ na den ser vi också till att skydda mat och tillgång till livsmedel för miljoner människor runt om i världen.
i-C1MNzFL9u8kzNFCNpMkfdN	Dessutom gäller det naturligtvis att se till att jordbruksmarkerna upprätthålls och inte utarmas. Det bidrar både till biologisk mångfald och till att människor har mat.
i-Fi8MLbLgzk6ebXZSVRo4Re	Fru talman! En ambition framöver är att skapa ett lika stort engagemang i världen för biologisk mångfald som för klimatfrågorna. Det behövs verkligen. På det här FN-toppmötet i Egypten pratade man mycket om att det behövs ett sektorsansvar för bland annat jordbruk, skogsbruk, turism och energi. Det behövs för att få ett effektivare skydd av biologisk mångfald och för urfolks och människors rättigheter. Kommer Sverige att delta aktivt i det arbetet?
i-TXWzaPyNPwRxGJr8DDrz8N	Fru talman! Sverige kommer definitivt att delta aktivt i det arbetet. Men det är också så att den biologiska mångfalden är avgörande för en stor del av miljöarbetet. Det finns starka samband mellan klimatfrågan och den biologiska mångfalden på ett sätt som jag tycker att man har uppmärksammat alldeles för lite. Det hänger ihop – vi vet det. Världen hänger ihop. Miljöarbetet hänger ihop. Även människors möjligheter och förmåga att skaffa mat i framtiden hänger ihop med biologisk mångfald.
i-V38638yjKmh7MVpAzSHg87	Fru talman! Min fråga går till arbetsmarknadsminister Ylva Johansson.
i-A9Arnhun4qobwTiJn5FCzp	Först och främst vill jag gratulera ministern till hennes enorma framgång: att redan 2018 nå målet om EU:s lägsta arbetslöshet 2020. Många elaka kommentatorer har syrligt, avundsjukt och bittert påpekat att reger ­ ingens borttagande av 2020-målet berodde på att vi närmar oss just år 2020. Jag har personligen tyckt att målet om EU:s lägsta arbetslöshet är ett för lågt satt mål i relation till regeringens viljestyrka, kompetens och förmåga.
i-AEE2uAsMS7Mis34Y8S1MPf	Min fråga är vilket regeringens nästa arbetslöshetsmål är som man planerar att fimpa något år innan det är dags att utvärdera det. Är det lägst arbetslöshet på den euroasiatiska kontinenten år 2025, eller kanske till och med lägst arbetslöshet i solsystemet 2027? Det vore intressant att veta den här regeringens förhållningssätt till mål.
i-GBkjJZZRHHeHR538hkKSNS	Fru talman! Det är ganska modigt av en moderat att ta upp frågan om mål. Fredrik Reinfeldt hade ett jobbmål. Han utlovade att det skulle vara 5 miljoner människor i arbete år 2020. Samtidigt satte vi socialdemokrater upp målet om Europas lägsta arbetslöshet 2020. Målet om minst 5 miljoner människor i arbete uppnådde vi för ett och ett halvt år sedan, tror jag. Det var inte särskilt ambitiöst.
i-E5wRNHA66MwgRY7FrMtPow	Målet om Europas lägsta arbetslöshet var dock redan när det sattes upp ett mycket ambitiöst mål. Det har styrt regeringens prioriteringar och regeringens politik. Det har aktivt bidragit till att vi år efter år haft minskad arbetslöshet. Varje år har vi haft ökad sysselsättning och ökad sysselsättningsgrad, trots att Sverige var det land i EU som tog emot flest flyktingar under flyktingkrisen 2015. Jag är stolt över det resultatet.
i-Kf2YJPSxw4S7VWfwiR8xFq	Fru talman! Jag håller med. Det var skamligt av Moderaterna att ha ett realistiskt mål som går att uppnå. Jag vill tacka Ylva Johansson för det orealistiska mål man har satt. Min fråga är: Vad är nästa orealistiska mål som man tänker arbeta mot, eftersom det uppenbart ger så positiva effekter?
i-Rh1iE5gGq5SPwDVrWKrfWE	Fru talman! Vi kan alltid diskutera mål, och det är väldigt populärt att göra det. Men jag tror att väljarna är mer intresserade av verkligheten.
i-cFJuamXZSCrqkYKjfYSyj	En socialdemokratisk arbetsmarknadsminister och en socialdemokratisk finansminister har levererat stark arbetsmarknad, sjunkande arbetslöshet, ökad sysselsättning, ökad sysselsättningsgrad och kraftigt kortad tid för nyanlända i arbete. Det är rekordfå människor som är beroende av olika typer av bidrags- och trygghetssystem.
i-BDAAR6egDQZdBNQBXy7Xqi	Det är ett helt annat facit än vad Moderaterna har haft när ni har haft motsvarande ansvar.
i-ABuPEApdnxQiEu8EJoX3Fk	Fru talman! Min fråga går till finansminister Magdalena Andersson.
i-NP8GKLwUoa7aZavi1jtfhj	Det har nyligen framkommit uppgifter om att tre personer som varken haft uppehållstillstånd eller arbetstillstånd har städat lokaler på Arlanda, som klassas som ett skyddsobjekt. Det finns fler exempel på liknande händelser där säkerheten satts åt sidan på grund av att regeringen inte har tagit sitt ansvar.
i-CwGxZk4F4iJkMrBVkbHjfP	Vi har Rakhmat Akilov som olovligen befann sig i landet när han utförde attentatet på Drottninggatan , och vi har it-skandalen med Transportstyrelsen. Justitieminister Morgan Johansson undertecknade ett beslut där en kvinna fick en säkerhetsklassad tjänst inom kriminalvården trots att hon saknade uppehållstillstånd, och nu gäller det de tre personer som städade på Arlanda.
i-JLzz5FSS6p1g3FaTcvZzgA	Fru talman! Att ha ordning och reda i migrationen är en central uppgift för regeringen.
i-14hQezx3Kyvo3tAGcMtGSf	Det handlar om att det finns ett välordnat mottagande för människor som kommer och söker asyl i Sverige så att de får sin sak prövad inom rimlig tid. Det handlar om att de som har rätt att stanna i Sverige får ett ordnat mottagande, får möjlighet att utbilda sig och skaffa sig ett arbete och att barnen börjar skolan och blir en del av samhället. Men de som får avslag ska också lämna landet.
i-PPXjeHFv6DoFddT7i2dfQV	Här har antalet avvisningar ökat dramatiskt under den förra mandatperioden. Vi avvisar betydligt fler människor än vi har gjort tidigare. Men än mer behöver göras på det området. Här har också den tidigare regeringen satsat bland annat på ytterligare förvarsplatser. Men den har också gjort stora satsningar på polisen så att vi kan se till att människor som inte har rätt att vistas i landet ska avvisas.
i-9QEzgje1EwbWQKty3k9i6w	Fru talman! Jag hör vad du säger, och jag hoppas att det inte bara är tomt prat. Det är ett återkommande problem med personer som befinner sig illegalt i Sverige och även med brister i hanteringen av säkerhetsklassad information.
i-EVfK2KYFMNRXoNnBDQRAoL	Jag skulle även vilja ha svar på vad som händer med de 80 000 personer som fått avslag på sin ansökan om uppehållstillstånd men som fortfarande befinner sig i Sverige.
i-GCcVgQ8tQcmNf7Pc1DB3yP	Fru talman! Det är inte bara tomt prat. Vi har ökat resurserna till bland annat förvarsplatser så att vi har betydligt fler förvarsplatser nu än vad vi haft tidigare. Antalet avvisningar har ökat dramatiskt under de senaste åren.
i-QFPr2A4DRYXeb42UNGiZaq	Under den förra mandatperioden ökade vi antalet utbildningsplatser till polisen. Vi fördubblade dem så att vi nu kan se till att anställa 10 000 fler polisanställda under de kommande åren. Sverige behöver mer resurser där.
i-7J4xgHw8au5VSdLQzENJsQ	Fru talman! Min fråga riktar sig till statsrådet Åsa Lindhagen och gäller kvinnors hälsa och närmare bestämt kvinnosjukdomar. Kvinnor kan tyvärr än i dag mötas av oförstående när de uppsöker vård.
i-Hq8DQTAokJwjaRprnm1kvY	Kvinnor kan få en nonchalant rekommendation att satsa på yoga eller mental avslappning om de söker för menssmärtor, PMS, endometrios eller klimakteriebesvär. Det är orimligt.
i-U6hZQm1ZYZC4RXh1uHdN72	Alla kvinnor har mer eller mindre problem med sin menstruation. Som ung tjej blir det inte bättre av att det fortfarande kan vara tabu att prata om sin mens. Klimakteriet och övergångsbesvär borde vara en välkänd diagnos inom sjukvården. Det har alltid funnits. Symtomen varierar som ni vet från svettningar till kraftiga oregelbundna blödningar som kan göra vardagen outhärdlig. Kvinnor som uppsöker vård för detta kan mötas av okunskap och få diametralt olika besked om åtgärder, och många lider i det tysta.
i-P86LN1fULgk6xau1Rkd33H	Fru talman! Tack för frågan!
i-FknJB94sabg6xxeLh1PH1G	Jämställdhetsfrågorna går in i alla politikområden. Det är inte bara jag som är jämställdhetsminister i regeringen utan vi är alla det utifrån de frågor vi jobbar med.
i-Rf2qGmNWZRFEGwmLjDrQFf	Sjukvårdsfrågorna är ett jätteviktigt område när det gäller att ha med sig jämställdhetsperspektivet. Det gäller att se till att kvinnor och män får vård på lika villkor. Vi ser i dag att så inte alltid är fallet. Det tycker jag att Helena Vilhelmsson beskrev på ett mycket bra sätt.
i-AJJE86p5Mr5QnrL8evwCak	Jag hoppas att vi kommer att få anledning att återkomma till de frågorna framöver. Det är viktiga frågor som Vilhelmsson lyfter fram.
i-QM7iHJxa825jHPCzb4sfCC	Fru talman! Jag tackar för svaret!
i-M4AD9dEXfucTTV3TWatrVd	Jag har hopp om att vi kan fortsätta att lyfta fram de frågorna. I januariavtalet finns ett särskilt fokus på kvinnors hälsa och en uppdaterad kömiljard där man bland annat nämner förlossningsvården.
i-2ZLoRjV3narfmG3RrgXpfX	Men jag vill gå längre. Jag vill att vi ska satsa på att tjejer och kvinnor ska återta makten över sin egen kropp. Det gäller både rätten att få adekvat vård för besvär som bara drabbar kvinnor och att vi bryter fler tabun så att tjejer och kvinnor kan känna sig trygga livet igenom.
i-CYUnDzMw3e4eiMKEfWjFz6	När vi ändå håller på kan vi passa på att sparka ut lite unkna normer om kroppen och sexualiteten genom bakdörren. Är du med mig på det?
i-7tEmbBCuSXnSs29rNVaEup	Fru talman! Jag är med i de frågorna. Det är oerhört viktigt att vi har med det perspektivet. Det väcker också med rätta mycket starka känslor när vi kan se att kvinnor och män inte får vård på lika villkor eller att vi inte ser på alla sjukdomar med det allvar som krävs. Vi behöver fortsätta att jobba med de frågorna.
i-23CcAfB6zQbLHb399GvtXv	Fru talman! Min fråga går till jämställdhetsministern.
i-HWpgWpAEiUwJ2TLqCrkM4m	Den 19 december fattade riksdagen ett beslut om att ge regeringen i uppdrag att utreda hur det offentliga bättre kan stödja ett hållbart arbetsliv för föräldrar. Det var i socialförsäkringsutskottet som man gjorde ställningstagandet att det behövs en utredning. Man betonade att den stora familjepolitiska utmaningen i en stressad tid handlar om att skapa tid för familjeliv och yrkesliv på lika villkor för män och kvinnor samt att ge familjer förutsättningar för tid tillsammans.
i-BPu2yNJL1TaXcCFKyxnfn	De offentliga systemen ska utformas på ett sådant sätt att samhället i första hand stöttar och hjälper och inte styr och hindrar. Så står det i utskottets utredningsdirektiv, som vi kan kalla det för. Kan jämställdhetsministern garantera att vi får den utredningen som riksdagen beslutat om? När kommer vi i så fall att få se direktiven till en sådan utredning?
i-NJB7SHgRiSyXN3jwR5g4X6	Fru talman! Jag är inte insatt i det beslutet. Det är viktiga frågor som lyfts fram när det gäller arbetslivet generellt. Om vi ser till kvinnors hälsa är inte minst den psykiska ohälsan väldigt stor bland kvinnor. Det handlar också om utbrändhet och andra typer av utmaningar i arbetslivet.
i-SKM8bRdh3hoV5gnCv3KtgG	Det finns väldigt mycket att göra när det gäller att kunna kombinera yrkesliv och tid utanför arbetet. Vi vet också att kvinnor tar ett större ansvar för till exempel det obetalda hemarbetet. Det finns viktiga jämställdhetsfrågor att jobba med i detta.
i-HYoJToh1EhhW8Y1YcEFDbc	Vi får återkomma till frågorna. Det är oerhört viktiga frågor när vi talar om ett hållbart arbetsliv inte minst ur ett jämställdhetsperspektiv.
i-TWuXuc3J31ZnCd3TQacW29	Fru talman! Vi skulle vilja se mer förslag när det gäller att kombinera arbete och familjeliv.
i-EkMFz9cZXfCwLt6m9NpKWM	Från Kristdemokraterna har vi lite olika förslag på en mer flexibel föräldraförsäkring och att utöka rätten till föräldraledighet för att fler än bara föräldrarna ska kunna ta del av den. Vi har också ett förslag om ett jobbskatteavdrag som innebär att om båda föräldrarna arbetar kan de få ungefär 1 000 kronor mindre i skatt. Det gör också att de kanske kan minska arbetstiden något.
i-JXW8bYT64B9SoFaFAGVCZv	Fru talman! Vi behöver återkomma med vad vi vill göra i de här frågorna. Men vi kan konstatera att när det gäller till exempel föräldraförsäkringen finns det en hel del viktiga aspekter på jämställdhetsfrågan. Det fattades exempelvis beslut om en tredje reserverad månad under förra mandatperioden. Det är ett sätt att påverka jämställdheten.
i-XBPeFT34hNDLV2wQ9k52bM	Det kan finnas olika åsikter i våra partier om vilka åtgärder vi vill se framöver. Men det är viktiga frågor som lyfts upp här, så vi får återkomma.
i-4QqQz1PfiQaT7uqkNbq7Le	Fru talman! I förra veckan gick Arbetsförmedlingen ut med att myndigheten hade beslutat att varsla 4 500 medarbetare om uppsägning – detta på grund av ett minskat ekonomiskt anslag som är en konsekvens av den M-KD-budget som röstades fram i Sveriges riksdag före jul.
i-YTvXm52DBacUkzTvLqCyG	Mindre pengar till Arbetsförmedlingen betyder som sagt färre anställda och att vissa orter kommer att bli berörda. Det är dock viktigt att understryka att det ännu inte är klart vilka funktioner och orter som kommer att beröras. Men en sak är klar: Landets arbetslösa kommer att påverkas.
i-3ZbmQpVQCp631kiDxn5b8Z	Fru talman! I december röstade Moderaterna, Kristdemokraterna och Sverigedemokraterna igenom den budget som nu gäller och som reger ­ ingen och myndigheterna måste följa. Det är enligt min mening en ansvarslös och ogenomarbetad budget. På arbetsmarknadsområdet innebär den besparingar på 3,6 miljarder kronor på ett abrupt sätt.
i-4SQ5d6yScMBBpsUKEZBgmg	Detta är en fiktiv beräkning av uppsagda som inte går att genomföra i verkligheten eftersom människor dess bättre har tryggheten att ha uppsägningstid. Det hela innebär att Arbetsförmedlingen ställs inför mycket abrupta nedskärningar när det gäller antalet anställda. Det får förmodligen konsekvenser även för antalet kontor. Men det handlar också om något som är mindre omdebatterat: dramatiskt minskade resurser för att hjälpa de arbetslösa till arbete.
i-3U36qDYK1RDAZz7cAKeU4Y	Jag beklagar detta, och det blir naturligtvis min uppgift som arbetsmarknadsminister att framöver försöka se hur vi kan hantera situationen på bästa möjliga sätt för de arbetslösa.
i-EkjbsmG64uyhzGXdawRHiT	Fru talman! Jag tackar arbetsmarknadsministern för svaret.
i-GYfJ4tjE7PCRp2fj1XADYq	Jag ställde frågan därför att den är extra viktig utifrån att tillgången på nya jobb torde vara mindre på landsbygden än i storstäderna. Personer i våra socioekonomiskt svaga områden har längre väg att gå än till exempel en nyutexaminerad akademiker från Täby.
i-CfGngYsb8TY3pvpTMW7aK1	Jag är därför orolig för detta, också utifrån den beskrivning som arbetsmarknadsministern nu gjorde när hon redogjorde för jämlikhetsperspektivet i vårt land. Jag vill återigen tacka för svaret.
i-5iec38KjV17vNpGQjA7MT7	Fru talman! Vi ska inte sticka under stol med att vi står inför stora förändringar. Arbetsförmedlingen ska enligt januariavtalet reformeras i grunden. Vi har också en arbetsmarknad som har stora utmaningar.
i-RuUBMTR9QntCFZpQ3tzCqQ	Serkan Köse kan dock vara säker på att jag som socialdemokrat alltid kommer att värna att vi har en arbetsmarknadspolitik som kommer dem som står längst ifrån arbetsmarknaden till del och som säkerställer att vi inte lämnar några delar av Sverige i sticket.
i-MQ2C8nPNNScPHMGHeWVce3	Fru talman! Förra året genomfördes ett val i Zimbabwe. Även om det inte slutade i en regelrätt våldsorgie den gången kantades valet av omfattande oegentligheter, vilket ledde till att den socialistiska regimen fortfarande sitter kvar.
i-MVvFtLQk8PJTYpPRdmfRPn	Valobservatörer från Afrikanska unionen, från EU och från USA har rapporterat om fantasisiffror i röstlängderna, omfattande regeringspropaganda och tryck på offentliganställda att rösta på regimen. Det står med andra ord klart att valet inte har gått demokratiskt riktigt till. Samtidigt betalar Sverige ut så kallat parlamentsstöd till Zimbabwe, alltså bistånd för att hjälpa parlamentet.
i-EhrHGDGrveBCtrx8oiAGGe	Fru talman! Tack för frågan!
i-FKGLzhNcsqgYSGuWkMniau	Vi ger bistånd till en hel rad länder i världen där man har omfattande problem med demokrati, krig och konflikter. Det är länder där det krävs insatser för att nå fram till människor och få till ett humanitärt bistånd.
i-J69RbenA4Utp8i2rNwhLTX	Om det vore så att vi bara gav bistånd till länder som fungerar perfekt skulle vi egentligen inte behöva ge bistånd över huvud taget. Det är i stället ofta i länder med stora problem som behoven är som störst.
i-hBKGeiR2vswVRWRGCLt5r	För just Zimbabwe kommer vi relativt snart att fatta beslut om och genomföra en ny strategi. Det kommer att innebära förändringar, och det har redan i dag inneburit förändringar i det bistånd som vi har gett. Den utveckling som vi ser i Zimbabwe är inte bra, och den kommer att påverka biståndet och hur det ser ut.
i-gfmPxcAokpa1qrqyoBnYZ	Fru talman! Jag tyckte inte att jag uttryckte mig på ett otydligt sätt. Frågan handlar alltså inte om bistånd generellt och inte om humanitärt bistånd. Den handlar specifikt om biståndet till ett parlament, nämligen det i Zimbabwe.
i-Y6LkGTWxA7nkg5MSrQLt8M	Om målet är att stötta det, som jag tolkar det som biståndsministern säger, undrar jag: Vad är det bästa alternativet? Tycker Peter Eriksson att det är bäst att stötta Robert Mugabes gamla maktparti, som kontrollerar parlamentet, eller den demokratiska oppositionen?
i-EnMv5b2UeDfV1TP12sde5Z	Fru talman! Jag tycker att det för många länder som exempelvis Zimbabwe, där vi ser en negativ utveckling, finns anledning att se över bistånd över huvud taget som går till statsbudget eller till de politiska företrädarna. Det är viktigt att rikta det bistånd som vi ska ha kvar direkt till opposition, till civila organisationer och till människor i form av humanitärt bistånd.
i-TpSWGfT7ZYWvquncmqxZzw	När utvecklingen går åt fel håll behöver man förändra biståndet.
i-MR4UwtWYchHptugH82EfVj	Fru talman! Runt om i S verige har lokala jobbspår skapat möjlig heter för individer som står långt ifrån arbetsmarknaden att få jobb.
i-QUKh24FEJB5VrcJYs4d78N	I min egen hemkommun redovisar man att över 70 procent av dem som har deltagit i vad man stolt kallar för Vetlandamodellen har fått anställning. Vuxenutbildningen, lokala företag och Arbetsförmedlingen har genom nära samverkan, praktik, handledning och språkundervisning på arbetsplatsen lyckats få dem som står allra längst ifrån arbetsmarknaden i jobb samtidigt som man har löst en del av företagens stora rekryteringsbehov.
i-KxbBa2kxLjfzwJb5sgy66Z	Fru talman! De lokala jobbspåren började växa fram förra året. Det är i dag drygt 6 000 personer som går i ett lokalt jobbspår. 600 privata arbetsgivare och 300 offentliga arbetsgivare är involverade.
i-VvjERaUfn3fi7bAC5BUQWi	Hittills har drygt 2 000 personer lämnat jobbspåren. Vetlanda är lite bättre än snittet, men på nationell nivå har 64 procent jobb efter ett lokalt jobbspår. Av dem som går i jobbspåren är 78 procent personer som saknar gymnasiekompetens.
i-V75s2NFSSBVXGWRSYqy5sH	Det här betyder att jobbspåren spelar en oerhört viktig roll på arbetsmarknaden för att leda till jobb för människor som står långt ifrån arbetsmarknaden och för att bidra till företagens och de offentliga arbetsgivarnas rekryteringsbehov. Arbetsmarknadspolitiken står inför stora utmaningar eftersom den gällande budgeten innebär stora nedskärningar. Men jag anser att det vore helt tokigt att inte fortsätta med de lokala jobbspåren, som visar så goda resultat.
i-VHeegLz5xH1PMTzQHRjASd	Fru talman! Tack, ministern, för svaret!
i-Dd4Y7tCeaJuS7qBNuC4pnb	Precis som arbetsmarknadsministern säger är det oroande med de stora besparingar som gick igenom i och med att högern röstade igenom sin budget här i riksdagen. Då sprids det också en oro runt om i landet för om jobbspåren ska kunna fortsätta.
i-XWJHmfEj5GAFuUSnURDTzZ	Fru talman! Jag är mycket medveten om den oro som finns både inom Arbetsförmedlingen och hos alla som samarbetar med Arbetsförmed ­ lingen, framför allt på de områden där man har nått framgångsrika resultat, mot bakgrund av de stora nedskärningarna och den stora oro som har spridits genom budgeten.
i-SBV7sghpHDV6h1SjsJagJe	Jag kommer så fort som möjligt att försöka stilla den oron med att ge besked. Jag återkommer i den frågan.
i-Qccg1tzufffB2Nx9eAhLew	Fru talman! Min fråga går till statsrådet Åsa Lindhagen.
i-NA7xEJiBicNmYAE8hdAjQE	Efter reportaget i Kalla fakta om hur människor misstänks för brott baserat på utseende och efter händelserna i Stockholms tunnelbana förra veckan har starka reaktioner kommit, och det har också uppstått en diskus ­ sion om särbehandling och om rasprofilering i Sverige. Rapporter från såväl Brottsförebyggande rådet som Civil Rights Defenders pekar på grundläggande problematik med att individer blir misstänkliggjorda på basis av härkomst och hudfärg. Det är en metod som bekräftar känslor av utanförskap och som skapar ett problem med bristande förtroende för polisen och rättsväsendet och för våra myndigheter i stort.
i-QwUvpbgUwAuxoNDaZm78aV	Fru talman! Tack, ledamoten, för frågan!
i-FRCsikGBhhJgirowaKvBDZ	Har vi generellt ett problem med rasism i Sverige? Ja, det har vi. Den föregående regeringen tog fram en plan mot rasism som löper på. Den planen kommer vi att fortsätta att arbeta med. Det är oerhört viktiga frågor, inte minst i dessa tider när vi också ser rasistiska krafter som växer på olika sätt.
i-AbH2DvRYemG2SceX5UxhqT	Bara det faktum att man kan känna en oro över att bli annorlunda behandlad baserat på exempelvis hur man ser ut är ett problem i sig. Finns det ett jobb att göra? Ja, absolut! Det som ledamoten tar upp om förtroendebristen är också oerhört viktigt. Vi måste jobba för att människor ska kunna känna sig trygga och ha ett förtroende för våra myndigheter.
i-Tdeu2JaWSVjckAH3Enu5zt	Fru talman! Tack, statsrådet, för svaret!
i-SHFL22r3B9TGGgJgLkBswE	Jag är väldigt stolt över att kunna ha en antirasistisk och feministisk regering på plats. I vårt samhälle ska vi inte ha ett vi-lag och ett dom-lag. Det ska bara finnas vi. Var rasismen än förekommer måste den motarbetas. Därför vill jag också fråga: Vad ser statsrådet som de viktigaste åtgärderna inom statsrådets portfölj när det gäller att minska diskriminering och segregation?
i-2cEmYjWsCrpcKf758yssFt	Fru talman! Det finns flera olika delar. Dels lyfte jag fram planen mot rasism. Det arbetet, som påbörjades föregående mandatperiod, måste fortsätta. Jag tror också att vi, som statsministern har sagt, har anledning att skärpa diskrimineringslagstiftningen och titta på den frågan. Det är baserat på en mängd olika faktorer. Vi måste se till att diskrimineringslagstiftningen blir ett starkare verktyg, inte minst på våra arbetsplatser. Det finns alltså flera saker att göra. Detta var bara två som jag tog upp i korthet.
i-RWsfGmA2cK1v2Gmaa8H4Py	Fru talman! Min fråga går till statsrådet Ylva Johansson och handlar om dödsolyckor på våra arbetsplatser.
i-QMAQBnzsT88FYgV6zHYdwK	Varje dag vinkar miljontals svenskar adjö av sina kära och nära när de går till arbetet, oftast med meningen ”vi hörs under dagen” eller ”vi ses senare”. Trots nollvisionen för dödsolyckor på jobbet miste tyvärr 58 arbetare sina liv under 2018 just när de utförde sitt arbete för att tjäna sitt land. Det var 58 människor som aldrig kom hem från arbetet – som den 20-åriga unga kvinna som klämdes till döds i en produktionsmaskin i Ronneby eller den 60-åriga järnvägsarbetare som klämdes mellan godsvagnar när han utförde ett arbete vid järnvägen i Borlänge.
i-7WxK8RNqbeg6MDKfbdMxRN	Fru talman! Tack, Kadir Kasirga, för att du här i kammaren tar upp en av de absolut viktigaste frågorna! Det är fullständigt oacceptabelt att en enda människa dör på eller av sitt arbete.
i-4pCnkaVhu47TqmihHqdY7F	Under hösten ökade antalet dödsolyckor i Sverige. Vi har under flera års tid legat på knappt en avliden i veckan. Det är en oerhört hög siffra, tycker jag.
i-97bBNNjk4hcuGtJswdiiN1	Hittills i år – det är nu den 7 februari – har tio människor förlorat livet på sina jobb. Nio av dem var anställda i svenska företag och ingår i den svenska statistiken, medan en jobbade i Sverige men var anställd av ett utländskt företag.
i-E62Fnr9CTi1edvo9LCc83	Detta är de absolut viktigaste frågorna på mitt bord, och det är de frågor jag ska ta tag i allra först. Jag tänker göra det som krävs för att vi ska vända utvecklingen och få ned dödsolyckorna i arbetet. Jag återkommer med mer i nästa inlägg.
i-LNFqTav6tnzi9WiqUjV92s	Fru talman! Tack, statsrådet Ylva Johansson, för svaret!
i-PCYkF84GmC5fkozZ7yv3np	Vi socialdemokrater anser att för alla som går till jobbet, anställda eller företagare, bör rätten att komma hem efter arbetsdagen vara okränkbar.
i-2pENRDxAeazXqU8YaoR4NR	Sedan har vi också en M-KD-budget som är gällande i dag. Där finns det biverkningar som påverkar arbetsmiljön. Hur ska vi hantera den frågan?
i-6XReKThkj1KTGc3PKMZupM	Fru talman! A rbetsmarknadspolitiken fick kraftigt stärkta resurser under förra mandatperioden och behåller de resurserna. Arbetsmiljöverket har kunnat anställa ungefär 100 nya inspektörer. Vi har en arbetsmiljöstrategi på plats med en nollvision. Vi har inlett ett omfattande arbete för att komma åt skurkföretagen.
i-BBbP2i5GPQj9dSjSrmfeXo	Jag har nyligen bjudit in arbetsmarknadens parter och de berörda myndigheterna med deras experter liksom företrädare för de branscher som är särskilt drabbade för att tillsammans med dem diskutera och komma fram till vad som är mest verkningsfullt. Vi måste vända utvecklingen.
i-HhN6mwZ9LXktHmZskRJYdg	Fru talman! Jag vill ställa min fråga till jämställdhetsminister Åsa Lindhagen.
i-MkkRCMyE9ZZsEscqNVukiv	Förra året tjänade män 12 procent mer än kvinnor i Sverige. Det betyder att kvinnor jobbar gratis efter kl. 16.02 varje arbetsdag. Det är då beräknat på en arbetsdag mellan klockan 8 på morgonen och klockan 5 på eftermiddagen. Det är nästan en hel timme som kvinnor jobbar gratis varje dag.
i-Wbrt4KmMhmJLw5SsyMa3DT	Detta får effekter på kvinnors löner och pensioner och bidrar till att många kvinnor har svårt att försörja sig och sina familjer. Detta är en stor orättvisa, men det är också ett stort strukturellt problem för hela samhället, inte bara för kvinnor.
i-CBKvEwkWREbcJQVboqbSfc	Fru talman! Tack, Hillevi Larsson, för frågan! Den är oerhört viktig. Även om vi tar hänsyn till en rad olika parametrar ser vi fortfarande att det finns en osaklig löneskillnad mellan kvinnor och män, och det är helt oacceptabelt.
i-LNq4YvV1VNGx9AVYqRU8AP	Den föregående regeringen drev igenom att vi skulle ha lönekartläggningar varje år. Sedan har vi också en diskrimineringslagstiftning som tydligt säger att varje arbetsgivare ska vidta aktiva åtgärder för att motverka diskriminering.
i-M7H3Jrg7kCBZMBQDfTd4H8	Här har vi en utmaning. Dels känner inte alla arbetsgivare till lagstiftningen och att de har detta ansvar. Dels tror jag att det finns behov av att se om vi kan införa större sanktionsmöjligheter mot dem som inte vidtar aktiva åtgärder för att motverka diskriminering. Det handlar till exempel om det arbete med lönekartläggningar som arbetsgivare måste göra varje år. Det måste också leda till resultat. Ser vi att det finns osakliga löneskillnader måste de åtgärdas.
i-KJ886S6psAeg6EqTZ66jDB	Fru talman! Jag tycker att det är väldigt bra att regeringen ställer tydliga krav, för detta är diskriminering som slår mot halva arbetskraften. Man kan tydligt se att det hela börjar när kvinnor får barn. Det är då de börjar diskrimineras. För män är det dock tvärtom: Chansen att få högre lön ökar faktiskt när de får barn. Det är ju inte klokt!
i-6uMiBiuHRXw4TvjbpVzgTN	Lycka till i arbetet, ministern! Det är mycket viktigt!
i-9vQwNqYKLJkuSRxAQ4fENQ	Fru talman! Jag delar helt uppfattningen om kvinnors ekonomiska makt. De osakliga löneskillnaderna är ett mycket viktigt område när det gäller jämställdhetspolitiken.
i-UL9vAr6C5UpYuYUoDhw8su	Jag säger tack så mycket till Hillevi Larsson för att hon lyfte denna fråga.
i-8RUUWYp8wEKQPizcdNzxt1	Sveriges förutsättningar att klara en kommande lågkonjunktur
i-ADZ4fomrrKTyMpgQ9F9M4Y	Fru talman! Jag har en fråga till finansminister Magdalena Andersson.
i-EGsJsENW1MhWc9va55sUwD	Ingen tycker om personer som går runt och berättar obekväma sanningar på en släktträff eller på ett kalas. Samtidigt är de personerna ibland viktiga, trots att de är irriterande, just för att de tvingar oss att se sanningen i vitögat.
i-A1RuNnCkYtEB8KUkwivduQ	Det verkar nämligen finnas en mänsklig brist: Vi tror att ekonomiska bubblor aldrig brister, och vi tror att högkonjunktur inte går över i lågkonjunktur. Men sanningen är nog att vi befinner oss på toppen av en högkonjunktur och att vi har en lågkonjunktur som lurar runt hörnet.
i-BHdjCqcQqJGHqfwchD2ouj	Min fråga till finansministern är helt enkelt: Hur väl rustat är Sverige för en lågkonjunktur?
i-UGp6oijDDubR7cSzGhRGD3	Fru talman! Svensk ekonomi står oerhört stark. Efter de senaste årens ekonomiska politik är vi nu i ett läge där vi har ordning och reda i statsfinanserna. Våra statsfinanser ligger i linje med det överskottsmål som vi har i det finanspolitiska ramverket. Vi har betalat av på statsskulden, så vi har nu den lägsta statsskulden sedan 70-talet.
i-Az7EN4TVnCqZaCRQa74GMu	Vi har alltså ordning och reda i statsfinanserna, och där finns rejäla marginaler om det skulle behövas.
i-uvgTojLpAs3mYCq3JJnU9	Därutöver har vi ett starkt utgångsläge på så sätt att det är väldigt starkt på arbetsmarknaden. Vi har den högsta sysselsättningsgrad som någonsin har uppmätts i något EU-land. Vi har en sjunkande arbetslöshet. Vi har en ungdomsarbetslöshet som har sjunkit tillbaka rejält. Vi har också en betyd ­ ligt snabbare etablering för nyanlända på arbetsmarknaden.
i-8rVANCCwb9NcPzFwKFw6Zr	Sverige har alltså ett starkt utgångsläge för alla eventualiteter.
i-WZGJC9EutCfym95oHJPk6q	Fru talman! Tack, finansministern, för ett betryggande svar!
i-K3hwsX5DjfnHfqskEmk8Gp	Jag är ledamot från Stockholms län. Många kommuner i denna region har stora skulder just för att de har vuxit under 70-talet och 80-talet. Andra kommuner har en svagare ekonomi av andra skäl.
i-3t8g7vjYirrbwFfySJyxmP	Min fråga till finansministern är: Hur kan vi, när lågkonjunkturen kommer, se till att säkra kommunernas ekonomi och därmed också säkra välfärden runt om i vårt avlånga land?
i-4EG9VAcmgYRHs4yy5Kou2Q	Fru talman! Vi har redan i de planer som finns mycket omfattande resurstillskott till våra kommuner och landsting, eftersom vi vet att det kommer att behöva anställas mycket personal där under de kommande åren på grund av de demografiska förändringarna. Om vi skulle hamna i ett mer allvarligt ekonomiskt läge – detta är ren spekulation – finns det goda marginaler. Och resurser till kommuner och landsting brukar vara någonting som regeringar, faktiskt oavsett färg, prioriterar.
i-5xdsdVzpYeyiZhdEM7Y9Fx	Fru talman! Min fråga går till finansminister Magdalena Andersson.
i-4kCSdkPPEK5uDbLh7Brx4u	De växande ekonomiska klyftorna skapar stor oro och skadar både sammanhållningen och solidariteten i vårt land. Vi socialdemokrater står för jämlikhet och för en stark välfärd. Samtidigt innebär januariöverenskommelsen en rad kompromisser, bland annat skatte- och avdragsförändringar som inte förbättrar fördelningspolitiken.
i-2GYWsr1SCeUCR8XbofNYyJ	Fru talman! Det är helt korrekt att det finns en del skatteförändringar i januariavtalet som inte var det som vi socialdemokrater i första hand hade önskat, men man får alltid ge och ta i en överenskommelse.
i-pZvS85q1C5rxi5JSKkE8h	Det finns också, i januariavtalet, viktiga åtgärder för att minska klyftorna. Det handlar inte minst om att vi vill säkra välfärden genom mycket omfattande resurstillskott till våra kommuner och landsting. Det finns en väldigt stark omfördelande kraft i det faktum att direktören och den som jobbar i receptionen få r lika hög kvalitet på både sjukvård och äldreomsorg. Deras barn går förhoppningsvis också i samma skola.
i-C7qidcJV9ga7s1BQ1dqK4G	Därutöver gick vi under förra veckan ut med förslag om att stärka ekonomin för de pensionärer som har det sämst ställt. Vi vill också höja pen ­ sio ­ nen för dem som har jobbat ett helt långt liv men som ändå har en alltför låg pension. Vi vill avskaffa pensionärsskatten.
i-Re1Rms2vJodTR6RudWerAD	Dessutom är ett syfte med den skattereform som ska genomföras just att man ska minska de ekonomiska klyftorna.
i-9A1XWgcTKVFHUkyEuDGNZU	Fru talman! Tack för det väldigt socialdemokratiska svaret! Hur tror finansministern att ett utvidgat RUT-avdrag kan styras mer mot dem som verkligen behöver dessa tjänster så att det inte bara blir ett utökat Djursholmsavdrag?
i-8QX88jwSHm1pgAmbtTHBBr	Fru talman! Vi ska titta på om man kan göra något särskilt med RUT för äldre. Det tredubblade taket i RUT låter kanske som en större reform än vad det är. Det är väl 2 procent av dem som använder RUT-tjänster som slår i taket i dag, och de offentligfinansiella effekterna av detta utvidgande kommer att vara minimala.
i-7QyMv9a1MxHYx9GUx9UQwc	Fru talman! Barbro Westerholm reste den väldigt viktiga frågan om ålderismen – direkt och indirekt diskriminering av äldre personer. Min fråga har anknytning till detta. Jag utgår från en mening i regeringsförklaringen där det utlovas att en oberoende institution för mänskliga rättigheter ska inrättas.
i-Dz2Nwt1CPv33VAxKTKQXo8	Detta är ingen ny fråga. Den har diskuterats i flera år. En ordentlig och ingående utredning har faktiskt gjorts, som har blivit liggande ett tag på det dåvarande Kulturdepartementet. Men det är en viktig fråga, och utredningen går igenom både vilket mandat en sådan här institution ska ha och hur institutionen ska organiseras. Det bygger delvis på de institutioner av liknande slag som finns i andra europeiska länder.
i-ADdpHqSzaTvzXTdhNDnjxh	Min fråga är: Hur mycket mer förberedelser behövs för att börja förverkliga det löfte som ges i regeringsförklaringen?
i-YGHPU8f1bocWw6hgsVXZmp	Fru talman! Tack för att Thomas Hammarberg tar upp MR-institu ­ tionen! Detta har varit en jätteviktig fråga som den föregående regeringen har arbetat med. Det är klart att det som nu ligger framför oss är att se till att få institutionen på plats. Precis som Thomas Hammarberg beskriver är en utredning gjord. Nu behöver vi ta steg framåt för att få institutionen på plats, helt enkelt.
i-2iLbGmLwxXEpBZJLweaHZK	Vi får återkomma till exakt hur snabbt det kan ske, men det är en väldigt viktig fråga som vi behöver ta hela vägen in i mål.
i-P3Cd1mSCy3Sc8ft6EEDHSV	Fru talman! Jag tror att ett problem som har skapat förvirring är att man har varit orolig för att en sådan institution skulle krocka med en del exister ­ ande institutioner, till exempel Diskrimineringsombudsmannen. Det måste man undvika. Detta måste bli en annan typ av organisation. Den ska inte behandla enskilda klagomål – det ska andra institutioner göra. Men jag hoppas att tiden nu har kommit att börja förverkliga denna idé, för den skulle förstärka skyddet av mänskliga rättigheter i vårt samhälle.
i-6YtPxq3uxt53zQXPy3mnnu	Fru talman! Jag delar helt den uppfattningen. Arbetet för att förstärka och ständigt värna de mänskliga rättigheterna och driva utvecklingen framåt och se hur Sverige kan fortsätta att vara i framkant i fråga om mänskliga rättigheter både här och internationellt kommer att fortsätta med kraft. MR-institutionen är en viktig del i det arbetet framöver.
i-UMddBUBKksy46pVNHBJzSZ	Fru talman! Jag har en fråga till Magdalena Andersson angående kontanthanteringen. Kontanthanteringen i Sverige är en fråga som har varit aktuell ganska länge, speciellt sedan bankerna slutade att hantera kontanter och speciellt för oss som bor på landsbygden.
i-PXfuwyjSo7VGDFNAF6bvMj	Nu har även företaget Kassagirot beslut at att säga upp avtalet med 300 ombud runt om i landet, av 460 totalt, bland annat i Alstermo, i Uppvidinge kommun, i Kronobergs län. Det innebär att det inte kommer att finnas någonstans i hela kommunen där man kan sätta in pengar, varken som förening eller som privatperson.
i-CLUx9oZCKiapw9U5E6yMYA	Det måste vara möjligt att hantera pengar i hela landet, och det är faktiskt viktigt för såväl privatpersoner som föreningar och företag att kunna göra det. Man ska faktiskt inte behöva ha pengarna i madrassen bara för att man bor på landsbygden.
i-WrJmYKTjCYJ16RvZtTD6f8	Fru talman! Monica Haider tar upp ett problem som finns i vår glesbygd, inte minst för äldre som bor där. Självklart ska det finnas möjlighet att ha kontanter runt om i hela Sverige. Det är inte bara regeringen som tycker det utan också riksdagen, där en enig parlamentarisk kommitté har kommit med ett förslag om att storbankerna ska ta ett större ansvar för kontanthanteringen.
i-2W7g3jJejSsJ8n3u9ZLcvL	Regeringen har med glädje mottagit förslaget och skickat ut det på remiss, och just nu pågår en remissammanställning på Finansdepartementet. Regeringen återkommer därefter i frågan.
i-MfZz95rMzxMiFuZ6CcJfsL	Fru talman! I delbetänkandet föreslås att man till och med ska reglera kontanthantering i lag. Min följdfråga blir därför om det är någonting som regeringen kommer att överväga.
i-PR8kZtdQXZrg5KAvTUQkwM	Fru talman! Detta har alltså varit ute på remiss, och det är ju en viktig del av lagstiftningsarbetet i Sverige att alla berörda instanser får möjlighet att lämna synpunkter. Just nu sitter man på Finansdepartementet och tittar igenom remissvaren. Därefter kommer regeringen att återkomma med sitt ställningstagande i frågan och, om det handlar om lagstiftning, lägga fram det på riksdagens bord.
i-EgHjbarufs2FKCD483mszb	Fru talman! I SVT:s program Svenska nyheter slog nyligen Jesper Rönndahl ett slag för att fler svenskar ska anmäla sig till donationsregistret. Efter programmet förklarade 18 000 personer att de ville donera sina organ när de avlidit.
i-52WSBS2mPTBwn6H5Rsc78h	Jesper Rönndahl visade med sitt program att det finns en enorm poten ­ tial för fler organdonationer i Sverige. Fler donationer räddar fler liv – så enkelt är det.
i-EFa1QLaBRpoPupS3zoLVt9	Om en satiriker från Lund kan åstadkomma detta tänker jag att staten måste kunna göra mycket mer, och därför blir min fråga till finansminister Magdalena Andersson: Hur arbetar regeringen för att möjliggöra fler organdonationer i Sverige?
i-55QY8uEJKPiKkDGWYvyJoX	Fru talman! Jesper Rönndahl gjorde en fantastisk succé i samband med tv-programmet i fredagskväll. Nu hoppas jag att alla som tittar på tv från den här frågestunden i riksdagen också anmäler sig till Socialstyrelsens donationsregister så ska vi se om Gustaf Lantz och jag lyckas göra samma succé. Jag hoppas naturligtvis också att ledamöterna som sitter här i kammaren gör vad de kan för att uppmärksamma fler på att det är viktigt att anmäla sig till detta register.
i-G3mCftEmq9x4zuk41RU8CG	Regeringen sitter inte stilla, inte heller före Jesper Rönndahl, utan har tillsatt en utredning och gett Sten Heckscher i uppdrag att se hur man kan öka antalet organdonatorer i Sverige. Utredningen kommer att överlämnas till regeringen, och sedan vidtar sedvanlig beredning. Regeringen vill naturligtvis göra mer i frågan.
i-4v3CxRy7Y2bFc43k38MdPF	Fru talman! Det låter väldigt bra att finansministern är inne på samma spår som jag. Jag är en otålig typ och kommer därför inte att sitta och vänta, utan jag kommer också att vara aktiv i frågan.
i-7KzUxx6TP4o8qvmHkQvgDN	Precis som finansministern är jag ofta ute och talar, inte minst i vårt parti, och då har jag noterat att rättvisemärkt choklad är en populär gåva. Det är bra, men nästa gång skulle det också passa att någon lägger i ett kuvert att de har anmält sig till donationsregistret, så är jag nöjd med den presenten. Det kanske även finansministern är när hon kommer till Uppsala län.
i-6Y2xDxMDpyDNJ6MDT2vvjP	Fru talman! Om Gustaf Lantz bjuder in mig till min hemstad Uppsala kommer jag gärna, och jag tar gärna emot presenter av många organdonatorer. Vi kanske kan göra gemensam sak på vår gamla gymnasieskola till exempel.
i-TqbWhgShwqxL1UcdpiotfS	Följande frågor för skriftliga svar hade framställts:
i-EYwjK1Z5bLiDwTUZGfCPpk	Skriftliga svar på följande frågor hade kommit in:
i-BfxzSdetzEzeeVsR4GefxG	Sveriges förutsättningar att klara en kommande lågkonjunktur
